[804] Solutio philosophica Casus cujusdam rarioris a Cl. Domino Doctore Briggs, in Actis Philosophicis Numb. 159. nuper editi, de Juvene vespere caecutiente. VUlgo notum, & a nemine (uti credo) oppugnatum, quod interdiu quamplurimi vapores, a sole rarefacti, attolluntur, qui deficiente calore, post ejus occasum, a ~ densati, descendunt quodque inde aer praecipue prope terram fit spiffior. Ad eundem modum forsan humores in oculo dicti juvenis afficiantur; uti & vespere ab istis vaporibus aliquantulum spissiores vel magis turbidi facti sint: sicut urints saepe accidit, quae prout frigori vel calori admoventur, turbantur vel clarescunt: Dum sol agit supra Horizontem, vi caloris sui, amotis vaporibus densatis, clarescunt oculorum humores, at cum Horizontem subit, (a causa contraria) humores turbantur, atque inde recta illa, quae requiritur, dispositio oculorum immutatur: Nam ex spissitudine illa humorum, Radii retusi vel refracti, ad retinam vix pertingunt; vel si pertingant, agunt cum impulsione nimis debili. Huic Hypothesi apte conveniunt omnia, quae enumerantur phaenomena; primo enim semper a cunabulis praedicto juveni contigit hic affectus sine defluxione, vel alio aliquo oculorum morbo; cujus causa est eadem peculiaris innata humorum diathesis, qui post solis occasum a vaporibus, ut supra, simili modo afficiebantur. Secundo caecitas haec gradatim obrepsit, a vaporibus post solis occasum gradatim descendentibus. Tertio ab influxu Lunae nulla immutatio, quoniam ascensus & descensus halituum de influxu istius planetae non pendent. Quarto suspicor intimos humores [nimirum Crystallinum & Vitreum] adeo esse viscosos, ut (clarescente Aqueo, tunica[805] tunicaque Cornea) nequaquam dissipantur. Quinto caecitas nec major nec minor vel in hyeme vel aestate; ratio videtur, quoniam licet dicti vapores non semper pari copia descendunt, tamen semper tanta copia ut eundem effectum producere possint: sicut aliquando vidi aquas quasdam acidulas in vicinia nostra foliis quibusdam quercus contusis & infusis purpurascentes, at color a fortiori infusione non intendebatur: Ita vespere semper satis vaporum descendentium ad effectum producendum; at si plus satis, nulla immutatio. Alius aliter sentit, quod cum nulla in praedicti juvenis oculis observetur Nubecula aut obfuscatio, rarioris hujusce ~ ratio probabilior petenda est a dispositione Nervi optici, cujus tubuli influxu solari repleti, species (quas vocant visibiles) facillime admittant; eodem autem destituti, flaccescunt; & ad visionem inepti redduntur. A dis