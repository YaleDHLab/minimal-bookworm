(236) IV. Epistola Domini Huxham, M. D. ad Jacobum Jurin, M. D. R. S. & Coll. Med. Soc. de Morbo Colico singulari. V I R quidam Quadragenarius, biliosus, Scorbuticus, inter Optimates Damnonios haud infimus, nuper interiit, Pietatem propter erga Deum, propter universam erga Homines Charitatem, ab omnibus maxime desideratus. Diu ille multumque Colicis quibusdam Doloribus, inferiorem praecipue Abdominis Regionem infestantibus, laboraverat, Flatu porro perpetuo & molesto. His Biennium circiter, aut Triennium ante mortem, accessere Dejectiones biliosae, purulentae, faetidissimae cum strigmentis saepe mucosis, saepe sanguineis; ita frequentes insuper, ut persaepe intra tres, quatuorve Horas Alvus vel vicies solveretur, persistente usque Penesmo: tandem quoque prodiere Carunculae fungosae, lividae, tetrae, quarum aliquae magnitudinis saltem nucis myristicae. At vero utcunque alvus citissime aegrotum plerumque exercebat; nonnunquam tamen, morbo praesertim ingruente, foret adstricta valde cum horrendo Tormento; nec nisi clystere ducta, aut catharticis irritata responderet. Subinde interea quasi Famelicus oblata quaecunque voraret; subinde ne quidem Delicatula, vel ad Dapes exquisitissimas nauseanti, placerent: AEger autem indies emacuit. Fuit illi urina parcior & semper biliosa: Color vultus luridus, saepe subflavus. Tam (237) Tam dira, tam longa mala infracto admodum fortique plane animo pertulit, donec supervenerunt demum Tumor Pedum Oedematosus, Delirium, Facies Hippocratica, sudor frigidus & oleosus, certa, eheu nimis certa! Mortis Praenuncia. Varia fuerunt a variis praescripta medicamina, iisque utique in Arte exercitatissimis celeberrimisque Viris; ex Ipecacuana: Scilicet Emetica, Stomachica, deobstruentia, glutinantia, Balsamica, adstringentia, Clysmata multifaria, omnigena; incassum omnia, ni quod Laudanum, ad breve Tempus, foret misero Solamen. Quid Aq. Bristol. & Bathoniensis, Quid Spadana & Pyrmontensis; Quid obstinata, quid accuratissima e Lacte & Vegetabili Diaeta potuerint inani omnino opera experiebatur; ut ut per breves aliquot Dies paululum aliquando recreatus videretur. Sicut Vir optimus, dum viveret, omnibus prodesse alacriter, assidue studebat; sic, vel moriens, se publico devovit Commodo; rogans obnixe, ut, Cadavere inciso, Causam morbi tam pertinacis, tantam eludentis Artem, perscrutaremur; ut melior forte, detecta nempe Causa, pateret medendi methodus, si quis alius forsan tali corriperetur morbo. Aperto Abdomine perspeximus Omentum consumptum plane & putridum, Hepar praetumidum & Schirrosis Tuberculis, subalbidis, duris, refertum; Vesiculam felleam Bile subnigra semiplenam; totum Duodenum cum vicina Coli Parte eodem Colore perfusum: Pancreas maxime Schirrosum: mediam llei Partem ad quinque fere Digitos inflammatam & ferme lividam. Renes erant sani satis, nec Glandulae mesentericae aeque Schirrosae ac expectassemus. At (238) At quod maxime notandum Pars Coli Intestini suprema, quam Veteres Crecum nominarunt perperam (cum id potius ejusdem Appendici, ab iisdem ita nominatae, conveniat) in hocce Cadavere non, quod assolet, Reni dextro, seu potius internae Peritonaei Laminae Renem contegenti, adnexa fuit, mediante Appendice vermiculari, sed in Pelvim delapsa tres circiter infra Tulpii Valvulam Digitos cum superiore Parte Intestini recti firmissime concreverat: Porro levius adhaesit Peritonaei Tunicae super Vesicam urinariam expansae, sursum inde reflexa, faciens cum superiore Intestini Parte (si ita dicam) angulum valde acutum, sub cavo dein Hepatis ascendens & infra Ventriculi Fundum porrecta descendebat more solito & in Rectum desinebat. Cum primum autem notavimus ambo Intestina & supra infraque adhaesionem Gangraena affecta esse, suspicantes hic latuisse Fundamenta malorum, caute admodum lenteque processimus Scalpello inprimis aperiendo Rectum Intestinum, quod ubi factum, vidimus internam Tunicam Sphacelatam omnino, nigram quasi Atramento imbutam & maxime putidam; huic porro adhaerentes sex, septemve Carunculas subnigras, fungosas, quarum minores magnitudine nucem avellanam aequabant. Perscrutantes ulterius, Ulcus percepimus ex hoc Intestino in Colon, ubi cohaerebant, penetrans, Digito mediocri facile patens: Intestina vero adeo putrida, ut vix Tactum ferrent leviorem. Majorem Coli Partem Excrementis induratis observavimus infarctam, etsi plures liquidas Alvi Dejectiones habuit, paulo ante mortem; tenuioribus nempe directe in Intestinum rectum per ulceratum orificium transeuntibus; solidioribus autem in Colo restantibus. Vesica urinaria fuit flaccida valde, intusque muco subrufo oblita. En (239) En fidam utique, licet minus elegantem morbi Historiam! En quid inciso Corpore perspectum! Ex quibus conjectura haud difficilis, quae fuit Causa morbi: Ex Anatomicis enim notum est, quod Concretio Intestinorum inter se aut cum Peritonaeo, motum peristalticum minuit maxime. Vid. Cowperi Anatomiam Explic. Tab. 34. Unde ad Locum Conglutinationis tarda admodum debilisque Excrementorum Impulsio, eorundem Congestio, Remora sequentibus; forte duris & acutis laedentibus, qualia Ossa Prunorum deglutita, aut tale quid; forte acribus & biliosis Humoribus non satis valide motu vermiculari propulsis, sed ad Angulum Coli acutum subsistentibus; exinde aut Intestini Inflammatio, aut Corrosio, Ulcus denique sequebantur; tandemque, in Homine valde Cachectico, Gangraena. Plymouth, Prid. Id. Mart. 1730/1 I i V. De 