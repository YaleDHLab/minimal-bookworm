V. Excerpta ex Epistola Cl. Viri Joh. Ambrosii Beureri ad Petr. Collinson, R. S. S. de natura Succini. * * D E Succino non solum negative, sed etiam affirmative, haec est Sententia mea: Succinum vel Ambram citrinam succum esse arborum resinosum nego & pernego, ob sequentes ratiunculas. Primum mihi non verisimile videtur istum succirum per terram transire in mare: nam * Even supposing many of the Flowers to produce no Seed. unde Read Jan. 27. 1742-3. [323] unde iste transitus? cum tamen arbores mari non tam propinquae sint. Deinde neutiquam haec resina, sicut aqua, terram permeare, & in illa tam copiose se diffundere queat; sed potius, si hoc possibile esset, in superficie terrae haereret, rigeret, & consisteret. Preaterea calor solis, quanquam magnus & continuus, neutiquam ejusmodi flumen resinarum efficere vel producere potest; quo multi subterranei tractus expleantur. Exsudatio enim resinarum per guttulas fieri solet, quarum minima pars terram attingit, sed potius cuti arboris adhaerent. Porro cur in ejusmodi locis succinum haud raro reperitur, ex. gr. in montibus, fossis ac foveis, & quibus tamen nunquam arbores satae fuerunt? Postremo argumenta quae honoratissimus amicus ex distillatione acidi vitriolici cum terebinthina eduxit, probanda non probant, quia quidem aliquid bituminosi exinde producitur, quod vero nondum succinum verum est: caret enim productum interna aequali mixtione, sed etiam diaphanitate, elasticitate, duritieque. Hoc enim faciliori modo, & fere extempore, produci queat per mixtionem olei alicujus destillati aetherei, cum acido vitriolico concentrato, ex qua mixtione statim quoddam bituminosum, sed non succinum oritur. Sed etiam nunc addo, ea qua par est animi observantia ac modestia, quid ego, secundum tenues ingenii mei vires, de origine succini sentio. Succinum originem suam non ex vegetabili, sed minerali, id est, ex tenero bituminoso (ex. gr. oleo Naphtae) & acido sulphureo vitriolico, quod in forma halitus se immiscet, & eo ipso illud statim indurescit, trahere mihi credibile videtur. Id quoque probat succinum T t fossile, [324] fossile, ubi semper; uti T U ipse, V I R C L A R I S S I M E, in literis T U I S illius rei memoriam fecisti; in ejusmodi ductibus, ex quibus succinum effoditur: in tractu nempe luti caerulei etiam lignum bituminosum, lithanthraces, minera vitriolica (haud raro aluminis) verumque succinum permixtis inveniri solet, quod propria experientia me docuit. Succinum vero, quod in mari reperitur, non alio modo oritur, quam illud, quod ex ductibus montium promitur; nisi quod mare aestuans illud fluctibus suis, & ductibus vi expellat, & partim ad ripas, partim vero in abyssum maris evomat. Filum nunc abrumpo, propter arctos limites epistolae meae praefixos, hoc unicum adhuc adjiciens; quod quemadmodum acidum vitriolicum una cum bituminoso formam & speciem succini producat; illud acidum etiam in forma subtilisata & concentrata (sine aliqua destructione partis alicujus constitutivi) hoc penitus dissolvat, & in eodem statu rursus relinquat, pristinamque illius duritiem, diaphanitatem, & elasticitatem reducat. Vale, sis faustus felixque, & nunquam immemor Tui addictissimi. Dab. Noribergae, die 20 Octob. 1742. VI. An 