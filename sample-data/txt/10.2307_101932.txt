(535) Emendationes & Notae in tria loca vitiose edita in Textu vulgato Naturalis Historiae C. Plinii, per E. Halley. DIsquisitiones Criticas non hujus loci esse nonnullis for san videbitur: attamen cum C. Plinii Historia Naturalis a Mendis quam plurimis, quibus incuria scriptorum ubiq; fere scatet, repurgata, hactenus inter desiderata sit; cumq; Liber iste inter Veterum Scripta Philosophica longe nobilissimus habeatur, haud abs re erit, nec veritatis studiosis injucundum, uni vel alteri loco ex obscurioribus lucem affere, ac si fieri possit genuinum Authoris sensum restituere. Etenim licet R. P. Harduinus in eleganti sua editione Plinii, collatis Codicibus MSS. plurima vitiata correxerit; nonnulla tamen int act a praetermisit, quaedam etiam tentata ad mentem suam se non assequi posse ingenue fatetur. Loca vero quae a nobis emendata speramus haec sunt. 1. Defectus (Solis & Lunae) ducentis viginti duobus mensibus redire in suos orbes certum est. Plin. Lib. 2. cap. 13. Sic apud omnes libros impressos legitur, sic apud Harduinum, cum tamen revera non detur talis Periodus motuum Lunarium, quocunq; sensu menses hi capiantur. Nam si Menses sint Solares, quorum duodecim Annum conficiunt, 222 Menses fiunt Anni octodecim cum dimidio, quibus exactis Luna non revolvitur nec ad Solem, nec ad Nodos suos. Deinde si Menses hi sint Lunares Synodici, sive revolutiones Lunae ad Solem, quorum singuli sunt 29d. 12h. 44~. 3~, tum Menses 222 constituent annos XIIX sublatis totidem diebus, emensoq; hoc temporis spatio post Eclipsin aliquam, Luna nunquam deficit, sed Umbram Terrae illibatam praeterit. Egregin autem motuum Lunarium Periodus absolvitur mensibus 223, nempe qua Luna & ad Solem & ad Nodum eundem satis accurate revolvatur, ac parum absit ab evdem ad Apogaeum suum respectu, aiq; insuper paucis tantum gradibus ab eodem Caeli punctodistet. It a ut post intervallum hoc, Eclipses revera redeant (536) cant in orbem, ac repetito ordine invicem sequutae tam quantitate, tam caeteris circumstantiis per omnia similes sint; nec dubium quin de hac periodo locutus fuerit Plinius, ac legendum esse Ducentis viginti tribus Mensibus. Hac emendatione coram Societate Regia proposita, Vir undequaq; doctus ac nuper Societatis Praeses ac decus eximium, D. J. Hoskyns Eques Barronettus, solita sua sagacitate, suspicatus est olim scriptum fuisse numeralibus Romanis CCXXIII, sed in Codice aliquo potiori unde forsan transcriberentur caeteri, vetustate vel casu periisse ultimum I, quod quidem ita se habere deinde compertum est, cum tam in Codice MS. Chiffletiano, teste Dalecampio, tam in MS. Regiae Societatis e Bibliotheca Norfolciana satis vetusto, scriptum reperiatur CCXXIII, Periodus autem ista egregios praestat usus in praedicendo Lunae motu, tam in Eclipsibus quam alios: Quicquid enim erratum est in calculo aliquo loci Lunae, etiam post absolutos ducentos viginti tres Menses Lunares, denuo errabitur. Atq; ex observatione aliqua cum calculo comparata, tuto concludere licet Lunae locum suturum, post exctum hoc intervallum, etiam ubi Numeri Astronomici praestantissimi ultra quadrantem gradus a Caelo aberrant; id quod multoties expertus sum cum accurato consensu. Sed Astronomicis immisceri non ex instituto praesenti est, praesertim cum argumentum hoc peculiarem tractatum jure optimo sibi vindicet, cuiq; etiam scribendo allaborare, si modo vacaverit, mihi in animo est. Duo vero sunt quae hac occasione praetermittenda non censeo. Primo, Sphalma illud notabile quod in Notis suis ad hunc Locum admisit R. P. Harduinus Tom. I. Pag. 159. his verbis. Sunt autem Menses 222 Lunares, anni serre Solares octodecim, cum Septem Mensibus & semisse. Totidemq; Mensibus ad eandem Caeli parrem regreditur unde digressa est (Luna,) cum Solem interpositu suo terris occultavit. Etenim 222 Menses Lunares non conficiunt XIIX Annos Solares integros, ut dictum est, multo minus (537) nus cum septem Mensibus & semisse adjunctis; deinde perperam dicitur Lunam regredi ad eandem Caeli partem unde digressa est, post completam periodum quam supponit; etenim ipse exemplis quae citat satis comprobavit in opposita Caeli parte contingere Eclipses suas, nempe Octobri & Aprili, ad signa Tauri & Scorpionis. Deniq; ex iisdem exemplis constat, intervallum istud Eclipsium sibi respondentium non 7 1/2 mensibus, sed 6 1/4 tantum Annos XIIX superare. Est autem praedicta periodus non 222 Mensium Lunarium sed 229, eaq; completa certis conditionibus Luminaria defectum patiuntur, saepius vero absq; Eclipsi praetervehitur Luna. Unde subest mirare quo pacto vir alias literatus tampaucis verbis tot absurda ac secum pugnantia simul conglomerare potuerit. Secundo loco annotare libet hanc Periodum Chaldaeis olim Astronomiae repertoribus Saron dici, qua voce utitur Diodorus Siculus ad designanda veterum Regum tempora; Vox vero ista scriptoribus antiquis aeque ac modernis parum cognita ac varie exposita est. Suidas vero, in loco apud Libros impressos vitiato, (quemq; nuper ex MS. Vaticano restituit Vir admodum Reverendus Pearsonius Episcopus Cestriensis in doctissima sua Symboli Apostolici Expositione) rectius, saltem prohabilius caeteris, rem tradit his verbis, ~ ~ ~ ~ ~. hoc est, Sari mensura & numerus apud Chaldaeos, etenim 120 Sari constituunt annos 2222 juxta Chaldaeorum calculum, nempe Saros constat ex 222 mensibus Lunaribus, qui sunt 18 Anni cum sex mensibus. Desunt autem in impressis Codicihus verba ~ ~ ~ ~. ~ ~ ~ ~ ~ ~ ~. Unde turbato sensu locus iste inexplicatus mansit. Vide Pearsonii Expos. Symb. Apost. Edit. Lond. 1683, Fol. 59. Quod vero hic scribatur ~ pro ~ fortassis ex eo fluxit, quod ex Plinio, etiam Suida vivente corrupto, desumi poterat iste numerus. A Chaldaica vero voce ~ significante caepit incho(538) inchoavit, vox ista Saros derivari videtur; quasi sit principium renovatae periodi Eclipsium. Sed haec Linguarum Orientalium peritioribus relinquo. II. Jecur maxime vetustatis patiens centenis durare annis obsidionum exempla prodidere, Plin. lib. 11. cap. 37. ubi devisceribus tractatur: sic legitur in impressis, sic in MS. Lugdunensi, idq; manifesta menda: Nullo enim modo concipi potest jecoris per centum annos durationem ex obsidionibus probari posse. Sed locus hic collatis plurium MSS. lectionibus variis, apud omnes vitiatus reperitur, teste Harduino qui praeter Lugdunensem haec citat. In Vaticanis No. 1950, 1952, Legitur hoc syrio tum exempla prodidere. In Reg. 1. Colb. 1, 2, & Parisino. hoc sirion cum explenda prodidere. In Reg. 2. obsidione cum explenda prodidere. In Reg. 3. obsidione cum exempla prodidere. His adde MS. Norfolcianum praedictum, ubi invenitur hoc sirion cum exempla prodidere. Ex quibus omnibus sensus non liquet, ac post plurima conamina irrita, etiam Harduinus vulgatas editiones sequitur, cum illinon constaret quo pacto emendari deberent. Ad hujus tamen obscuri loci illustrationem nos operam dedisse non paenitet, cum scilicet intra duorum verborum ambiguitatem rem clausisse videamur. Primo autem considerandum venit, quae de Jecoris duratione dicta hic sunt, vel ad Jecur humanum vivens; vel ad Jecur aliquo modo coctum vel conditum, ac in usum ventris per longum tempus repositum pertinere: neque tertium excogitari posse. Itaq; si de Jecore vivente sermo sit, non nisi ex valde Senibus exempla Jecorum post centum annos integrorum adduci possunt, ac si hoc modo sumatur, legendum esse hoc seniorum exempla prodidere. At si de Jecore cocto & exiccato dicatur, non nisi ex Jecore in Conditoriis post centum annos reperto probari potest: cumq; Conditoria subterranca & operta, frugibus aliisq; rebus per longum tempus conservandis (539) di Idonea, a Varrone, Columella & Curtio, ac quod magis est, a Plinio ipso lib. 18. cap. 30. Siri appellentur, legi oportet Hoc sirorum exempla prodidere. Utroq; modo integer & probabilis est sensus; ac juxta M S S. plurimos habetur hoc siriotum vel sirioncum, quod quidem multo propius ad verba hoc seniorum, vel hoc sirorum accedere videtur, quam vulgatus istud obsidionum, proculdubio ex iisdem literis, in Codice quodam primario, vel male scriptis vel vetustate obtritis corruptum. Hic vero obiter notare licet hos decem M S S. ab eodem primario Codice olim transcriptos suisse, vel mediate vel immediate, cujus in hoc loco vitium quocunq; modo ortum, in prolem suam, ut it a dicam, promanavit. Unde patet quali & quam severo examini, ne dicam internecioni, libri omnes subjecti fuerint, cum nec Plinius ipse per orbem Romanum celeberrimus ac toties transcriptus, nisi unico exemplari casu conservato, Barbarorum vel ipsis Barbaris astutius literaturae infestorum manus effugeret. III, Syriation & vomicas vulvae curavit illa. Plin: lib. 20. cap. 14, quo de Herbarum quarundam virtutibus agitur: hoc vero in loco de Menthae viribus medicinalibus tractatur: ac enarrato ejus usu ad sistendam Lactis coaguiationem, deinde Hippocratis verba refert, quod Semen genitale densarivel incrassescere cohibeat, vel etiam dissolvat; quo dicto, statim sequuntur haec Verba Syriation &c. Hippocrates autem quem hic sequitur Plinius, quiq; in Catalogo Authorum pro Libro XX reperitur, haec habet, MavDn ~ ~ de Diaeta lib. 2. cap. 26. Mentha Calfacit & urinam ciet & vomitus sistit; ac si quis saepe comedat, semen genitale ejus colliquefacit ut diffluat & arrigere prohibet. Quaecumq; vero arrigere prohibent ad compescendum Satyriasin morbum proprie adhibentur, itaq; legendum videtur Satyriasin & vomicas Vulvae curavit illa. Atq; haec nostra suspicio duplici modo confirmari videtur, primo quod M Syriation (540) Syriation & Satyriasin iisdem fere literis scribantur, neq; multum transpositis: deinde quod particula ista & Copulativa potius videatur, ac Syriation morbi nomen in Accusandi casu innuat; quam quod pro etiam Intendendi Adverbium ponatur, ac Syriation sit nomen Medici cujusdam obscuri. Voce vero Vomica hic peculiariter utitur Plinius, non pro Apostemate, sed pro fluore quodam Uteri, id quod ex alio Plinii dicto patet. Est lapis in Venis cujus Vomica liquoris aeterni Argentum vivum dicitur, venenum rerum omnium. Lib. 33. cap. 6. Ubi Vomica pro fluore e Lapide manante dicitur. Quodautem Mentha has etiam vires habeat, audiamus Raium nostrum Botanicorum praestantissimum, Hist. Plant. pag. 532. Mentha Menses & album Mulierum profluvium efficaciter compescit. An vero de alio quodam Mulierum effectu haec Plinii verba capienda sint ad Medicos referendum est. 