Philosoph. Transact No.366. h a A h f c f f d f B f D f f f f f K f f ~ ~ ~ ~ ~ ~ ~ b e C i g J. Sturt Sculp. (89) I. Historia portionis Intestini Coli propendentis ex Vulnere per 14 annos. Communicante Abrahamo Vater, Phil. & Med. Doct. Prof. Public. Ord. Anat. & Botan. Substituto Wittembergae, Natur. Curios. Coll. V I R quidam Georgius Deppe Halberstandiensis annorum xxxiv. castra secutus, anno MDCCVI. in praelio prope Ramellies in Belgio commisso, ab inflicto in sinistro hypochondrio vulnerc, per hos xiv annos magnam portionem intestini coli, ictu hoc secti atque inversi, spithamae magnitudine e corpore prominens gerit. Intestinum hoc, per vulnus in illud simul penetrans, egressum, interiorem superficiem ad exteriora vertit, & ita in medio cohaerens duas portiones efformat, quarum altera versus superiora extensa orificium monstrat, quod ad intestina tenuia spectat, & faeces alvinas educit; altera vero portio ad inferiora propendens orificium ad rectum apertum habet, ut Clysterem injectum per anum reddat. In interiori superficie, nunc ad extra vergente, glandulae apparent copiosissimae, albi ac cinerei coloris, verrucarum instar eminentes, & jucundissimum spectaculum exhibentes, quae inclementius tactae sanguinem fundunt. Intestinum ita prominens nunquam totum regreditur intra abdomen, ventriculo tamen vacuo quodammodo regreditur, sed ventriculo pleno cibo assumpto longius protruditur, imprimis spiritu retento. Utitur vir ille aqua gelidissima, imo glacie ac nive hyeme permista, ad abstergendas sordes, sine ullo incommodi (90) commodi sensu; fert etiam intestinum aerem frigidissimum; ab eodem tamen intra se retrahitur & indurescit, ac quodammodo pallescit. Cibos omnis generis perferre potest vir iste; fructus tamen recentes & olera cibis reliquis non miscentur, sed indigesta exeunt, quemadmodum & juscula sine solidis cibis assumptaHaec sunt quae ex relatione ipsius consignavi. Wittembergae, Abr. Vater. Oct.1. 1720. Explicatio Figurae. A. B. C. D. Intestinum colon inversum, ex vulnere prominens, & versus superiora & inferiora porrectum. a. Orificium superius ad intestina tenuia patens, per quod exeunt faeces alvinae. b. Orificium inferius, quod ducit ad rectum, & Clysterem per idem infusum per anum reddidit. c. d. Vestigia vulneris a Chirurgo ampliati; per cujus medium adhuc apertum intestinum prominet. e. Umbilicus. f. f. f. Glandulae copiosissimae. g. Regio Inguinalis. h. h. Dorsum. i. Coxendix. K. Regio Lumbaris. II. Ob