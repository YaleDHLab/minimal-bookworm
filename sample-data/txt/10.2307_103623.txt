C Fig: 5. E Fig: 4. C C v C S v B S S A N E VII. Observationes Aurorae Borealis per quadriennium factae, Lennae Regis in Norfolcia~ Ex epistola doctissimi Observatoris ad Martinum Folkes, Arm. Reg. Soc. Vice-Praes. N O N ingratum fore arbitror, Vir Doctissime, observationes quasdam de Aurora Boreali, apud Lennam Regis in Norfolcia, quatuor superioribus annis a me habitas tibi impertire. Mirum illud Phaenomenon sexto Martii 1715/6. non licuit mihi inscienti videre, quod infortunium haud exiguum in me peperit studium subsequentibus Phaenomenis invigilandi. Priorem observationem, quam hic subjeci, summa cura delineavi, statim atque vidi, ideoque, ni fallor, a vero parum discrepat. Reliquas etiam descriptiones pro certo habeas accuratas esse. Quaenam sit causa harum coruscationum, nondum, ut opinor, satis exploratum est. Die Veneris Sept. 5. 1718. circa hor. x. Phaenomenon hoc, delineatum Pl. I. Fig.4. observatum fuit Lennae Regis, in puncto boreali. Die (301) Die Saturni Sept. 6. circa horas VIII & x. perplures Luminis columnae, similes supradescriptis (aa) observabantur, non aeque lucidae ac pyramides nocte praecedente observatae, quae ferebantur versus orientem, hae vero ad occidentem. Die Jovis Sept. 11. perplures istiusmodi columnae iterum conspiciuntur cum motu occidentali. Die Saturni Sept. 13. circa horam XI. Aurora Borealis lucidior ac altior fuit, longioribusque pyramidibus adornata, quam adhuc observata fuerat. Adeo lucebat hac nocte, ut characteres in libro legerentur. Die Saturni vero Octob. 11. circa horas X & XI. Aurora Borealis lucidior quam unquam fuit, ac coruscationibus pyramidalibus interspersis, haud multum absimilis Phaenomeno prius observato, Sept. 5. Lumine iterum ita splendente, ut legere liceret. Die Veneris Dec. 19. circa horas VIII & IX. Hac nocte visi sunt cum Aurora Boreali perplures lucis radii, e nube veluti nigra exorientes; revera autem non fuisse nubem exinde patet, quia stellae per illam clare videbantur. Quid vero aliud fuerit, haud facile est dictu. Sed quod praecipue notavimus, fuit motus horum luminum sane mirabilis. Hos radios observavimus in statu semper mobili, positiones suas, seu loca, perpetuo mutantes; cursum suum modo hac, modo illac, rursum, prorsum dirigebant, & interdum alii ex aliis eadem via singulatim progressi sunt, & aliquandiu sibi invicem collisione mutua impingebant cum tremulo ac vibrante motu, & celeritate fere incredibili. Radii quidam observati sunt usque ad Zenith se porrigentes. Visa est saepe lux se in acervum collegisse, atque ita mirum exhibuisse fulgorem coloribus Iridis tinctum, & iterum visa est se dilatasse. Luna hac nocte lucide splendebat. Die Jovis Martii 12. 1718/19. circa horas X & XI. Aurora Borealis rursus observabatur. B b b Die (302) Die Veneris Martii 27. iterum visa est Aurora Borealis cum radiationibus variis obliquis, scundum hanc Figuram. Pl. I. Fig. 5. Die Lunae Octob. 26. 1719. hac nocte etiam visa est circa horas VII & VIII. Item die Lunae Nov. 9. 1719. Die Domin. Jan. ult. 1719/20. Hac nocte, ab hora septima usque ad decimam, Aurora Borealis visa est altior, quam unquam antehac observata fuit, per dimidium caeli ab oriente usque ad occidentem, fere obducta coruscationibus variis interspersis, adeoque lucebat, ut characteres in libro perquam distincte videri possent. Die Saturni Sept. 17. 1720. Die Lunae Jan. 6. 1710/21. circa horas VII & VIII. visa est iterum Aurora Borealis cum coruscationibus pyramidalibus, undique a Zenith, veluti centro, obductis, imaginem exhibentibus paene instar Umbellae. Die Domin. Jan. 12. 172~. Die Lunae Sept. 11. 1721. circa hor. IX. Die Mercurii Sept. 5. 1722. ab hora decima ad sesquidecimam. Die Mercurii Octob. 3. circa hor. IX. Die Jovis Octob. 4. circa hor. X. Die Domin. Dec. 23. 1722. circa hor. VIII. VIII. An 