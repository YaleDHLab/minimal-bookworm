A C Philos Trans.397 Fig. 5. B D E I G E C Fig. 7. b Fig. 6. a a c H F H K Fig. 8. }< pl,st J S t' ' , .1 y I Ls / ,' / e i ) i,/t/i l #} J / >ho *> (237) VII. Muris Alpini Anatome. A Joh. Jacobo Scheuczero, Tigurino, M. D. R. S. S. R Elictis abdominalibus musculis, aperto abdomine, in conspectum venit illico omentum pingue admodum, cujus tractus pinguedinosi vafis sanguiferis epiploicis intertexti pulcherrimum formant rete; sed est haec omenti pinguedo concreta magis & compactior ea, quae mox describenda venit, ac veluti emaciata, ut omnino judicare liceat, resorptas esse per hyemem durante somno fluidiores oleosi hujus liquidi partes per venam portae, ut inservirent tum secretioni bilis, qua vesica bilaria fuit admodum turgida, tum nutrimento ipsius corporis. Ex utroque hypogastrii latere copiosissima conspicitur & laxioris, quam illa omenti, consistentiae pinguedo, quae inde a renibus sese protendit ad inguen, formans veluti alterum, imo duplex omentum, quae pinguedo, uti & illa mesenterii, quae ductum intestinorum omnium comitatur, adest tum ad lubricanda viscera abdominalia, tum in succi nutritii amplum penuarium. Ad duodeni latus pro more, imo ultra ejus curvaturam, sese protendit pancreas, idque valde extenuatum, in quo macilentiae statu vidimus omnes alias corporis glandulas, speciatim eas, quae musculis interjacent; in his animantibus tardissima est sanguinis circulatio, tardissimae omnes corporis secretiones, nulla interim seri vel lymphae, quae tardam quidem, sed tamen successivam habet secretionem, revectio, ut tandem sanguis omni pene sero orbetur; hinc non mirum, quod I i de(238) deficiente lympha secernenda, glandula pancreatis, & sic quoque aliae debeant emaciari. Aperto duodeno in conspectum prodit bilis spumosa, quae ipsa indicat seri defectum. In faemella hac uteri cornua sese protendunt ad duos pollices Parisinos, tubae pertenues filo vix crassiores ad 1/2 pollicis, ovaria 2 lineas circiter longa, unam lata, alba, sub microscopio pellucida, cum prominentibus ovulis distinctae diaphaneitatis. Hepatis satis magni lobi sunt sex, & aliqui horum in duos veluti subdivisi per incisuram: Lobo infimo mediante membrana connectitur cum rene dextro. Renes pinguedine toti sunt obsiti. Renes succenturiati ad latus venae cavae supra emulgentes corpuscula sunt flavicantia tres circiter lineas longa vix dimidiam lata, hepar inter & renes conspicua; sed uti aliae glandulae, macilentae. Ventriculi structura est, uti in animalibus aliis prohibitis & carnivoris, simplex membranosa, licet hoc animal sit herbivorum, figura ejus extat litera A. Singularis structurae est fistula intestinalis in confinio intestinorum tenuium & crassorum. Ingressus ilei in colon in diametro habet duntaxat tres lineas; colon e regione ilei 2 lineas. Sed quod incurvatur ibidem caecum, est ex amplissimis, 2 pollicum in diametro. Memorabilis est valvula coli dicta, annuli ad instar rotunda, singularis prorsus structurae. Exilis quippe admodum est. Ingressus ilei veluti inter duas tunicas conniventes, ita ut nullus prorsus concedi possit excrementis ad intestina tenuia regressus. Et membranae duae, quae mutuo occursu valvulam illam formant, rhomboidalis sunt figurae. Adsunt praeterea aliae valvulae conniventes annulares, & veluti in ramos protensae tres quatuorve principales versus intestinum caecum. Illustrat haec ob(239) observatio egregie usum intestini caeci, quod in insantibus recens natis ordinarie est capacius. Inservit nempe id diverticuli loco excrementis per novem mensium decursum in intestinis colligi, nec per ea excerni solitis. Par hic est ratio animantium, quae per hyemem integram in montium cavernis dormiunt. Nulla per illud tempus fit excrementorum egestio, & tamen non obstante hac tardissima circulatione atque secretione, nullave ciborum assumptione, collectio fit eorundem, quae ne intestina utriusque generis infarciant nimium, amandantur ad caecum, ibique ad usque vernum tempus manent; regressus autem ex eodem ad colon impeditur imprimis per valvulas ante descriptas. Structuram hanc intestinorum memoratorum integram oculis exhibet figura B; valvulae autem coli & aliarum conniventium fig. C. Ex myographia ea imprimis contemplanda duximus, quae actiones hujus animalis distinguunt ab aliis aliorum. Immediate sub cute crassus est & fortis musculus platysma myoides dictus, qui colli partem anteriorem & lateralem, imo & totum musculum masseterem fasciae instar involvit. Ad ipsam usque articulationem humeri cum cubito se protendens labio tum inferiori, tum superiori inseritur, & motum frequentem pedum anteriorum flexorium simul & labiorum insigniter adjuvat. Haec quippe Animalia cibos pedum anteriorum beneficio, veluti manibus apprehendentia, ori admovent, & terram illorum ope suffodiunt. Glandulae thyroideae ad laryngis latera magnae, haud dubie ad irrigationem musculorum vicinorum, quorum usus admodum est frequens, quem ipsum in finem passim aliis musculis interjacent alia corpora glandulosa passim memoranda. Sternohyoideus & sternothyroideus in ordinario sunt situ. I i 2 For(240) Fortissimus & tendinosus valde est masseter, maximi in his animalibus usus. Fortissimus item depressor maxillae inferioris digastricus, qui basi ossis hyoidis & ejus cornibus forti item tendine a processu styloide ortus in maxillam inferiorem ad mentum fere usque inseritur, cujus venter anterior imprimis est crassus & posteriori quadruplo fortior. Loco geniohyoidei externi adest statim sub mento massa carnea musculosa crassa, triangularis inde a maxillae inferioris concursu, sive angulo, sese in quinque lineas lateraliter protendens, quae maxillam inferiorem imprimis connectere videtur. Post hunc basi linguae insternitur musculus latus transversis fibris carnosis a maxillae inferioris parietibus internis ortus, qui tum in mediam linguae basin, tum in os hyoides inseritur; qui etiam supplere videtur geniohyoideum externum. Tenuis ille est & a substrato geniohyoideo interno, sive genioglosso vix separandus. Styloglossus fortis quoque est musculus, carnosoque principio a processu styloide ortus in fortem desinens tendinem. Conspicui valde sunt musculi cricothyroidei item h yrohyoidei. Ad latera gulae & asperae arteriae glandulae sunt utrinque ad digiti fere longitudinem protensae, quae nonnisi elevata aspera arteria & gula in conspectum veniunt, & lubricandis his partibus inservire videntur. Fortis est musculus rectus anticus major ejusdem plane structurae uti in homine. Ceratohyoides triangularis musculus a cornibus ossis hyoidis ortus in basin ejus inseritur. Thy(241) Thyroarytaenoideus sub sphinctere gulae conspicuus ad id speciatim inservit, ut clangorem his animalibus proprium efficiat constringendo fortiter Aryaenoideas cartilagines. Musculi pterygoidei sunt admodum fortes. Ad supra jam descriptum platysma myodes adnotandum porro, portionem crassam satis inseri spinae scapulae, sed quoque eidem musculo transversim implantari alium tenuem trapezio instratum, qui proin integer ex variis partibus coadunatus <inferred>musculu</inferred> infervit motui labiorum, flectendo cuoito, levandae scapulae & antrorsum ~ brachiis, ~ opera haec animalia terram sussodiunt, aliasque res ~ peragunt. Trapezius eodem prorsus modo se habet ut in homine. Rhomboidis loco adest musculus fortis sub trapezio in conspectum veniens, qui oritur non solum a superioribus spinis vertebrarum dorsi, & inserioribus colli, sed omnibus omnino spinosis transcessibus vertebrarum colli, & insuper ab occipite, ita ut scapulam non solum retrorsum moveat, sed etiam elevet, sicque patientiae musculum in actione sua adjuvet. Insertio haec rhomboidis in occiput observatur quoque in quadrupedibus aliis, & haud dubie eum in finem adest, ut caput pronum pendens tanto melius sustineatur. Patientiae musculus tenui principio oritur ab apophysi transversa primae vertebrae, & in principium spinae scapulae inseritur. Hujus actionem adjuvat alius eodem principio ortus, qui ad finem spinae dictae inseritur, qui duo proin junctim sumpti totam scapulam attollunt. Ser(242) Serratum inter anticum majorem, qui eodem modo se habet uti in homine, & subscapularem adest glandulosa caro magna & lata fortibus his musculis lubricandis inserviens. Serratus anticus major non solum dentatas habet origines a costis, sed etiam fortes & crassas propagines arcessit a processibus transversis vertebrarum colli. Aniscalptor adest duplex unus alteri instratus, inferior & l atior atque sortior dentatis veluti processibus ab ipsis costis, imprimis inferioribus oritur, & inferiori scapulae costae in transitu firmiter annexus lata satis basi humero uti in homine inseritur, & praeterea propaginem mittit tenuem ad ipsum olecranon, ita ut non solum humerum retro deorsum trahat, sed etiam cubiti extensioni inserviat. Musculi humeri infraspinatus, subscapularis, & rotundus uterque eodem modo se habent uti in homine. Deltoides duplex est. Ea pars, quae oritur a clavicula & acromio in flexuram cubiti inseritur, adeoque non tam ad humeri, quam ad cubiti musculos pertinet; altera vero portio, quae ab acromio & spina scapulae oritur, exteriorem humeri situm obtinet in medium circiter humerum inserta; hunc proin non solum sursum movet, sed & extrorsum abducit. Coracobrachiaeus tenuis est musculus ejusdem situs & usus ut in homine. Inter extensores cubiti primus est tenuis, reliquiis fa sciae ad instar instratus, a costa scapulae ortus; sequuntur duo alii fortes, quorum unus etiam a costa scapulae oritur, alter a superiore parte humeri, qui aliquandiu progressi sese uniunt & sorti tendine in olecranon inseruntur. Sub his alius latet itidem sortis, qui a summa humeri parte ortus cum anconaeo sese unit. Hic (243) Hic ipse autem fortior & crassior est, quam in homine, & exterius atque inferius humeri latus occupat. Inter flexores cubiti biceps ejusdem est structurae uti in homine. Brachialis vero interni origo sese protendit ad capitulum usque humeri, & in suo progressu hic musculus totam humeri externam partem veluti fasciatim ambit, & eodem loco uti in homine inseritur. Flexores carpi adsunt tres; Extensores carpi tales sunt, quales in homine. Extensores digitorum sunt primo communis, qui in tres digitos priores inseritur ab humero ortus. Secundus cubito descendens, in ultimum & penultimum inseritur. Adest & indicator s~extensor indicis. Pronatores se habent uti in homine. Ex supinatoribus longus brevior est brevi, caeterum ejusdem situs uti in homine. Aliorum musculorum descriptiones reservamus in aliud tempus. Figurarum Explicatio. Fig. 5. A B. Gula, C D. Duodenum, E. Ventriculus. Fig. 6. E H. Ilei portio, G. H. Coli portio, H F I. Caecum omnia magnitudine naturali. Fig. 7. a a Coli valvula, prorsus fere uti depingitur in homine, nisi quod ferme sit rhomboidalis; b c Apertura Ilei in Colon. Fig. 8. K. Portio Caeci, cujus ima pars est aperta versus Colon, ut Valvulae conniventes ramosae o o o in conspectum veniant. 