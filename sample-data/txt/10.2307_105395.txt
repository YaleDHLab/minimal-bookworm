Montium quorundam praealtorum, magna ligni fossilis copia quasi infarctorum, brevis descriptio Sam. Christ. Hollmanni, Philosophiae Professor. Goettingensis, et S. R. Sodalis. SUNT in Hassiae et principatus Goettingensis confiniis montes quidam praealti, qui tanta ligni fossilis copia abundant, ut fidem fere superet. Horum alter non procul Mundensi oppido, circa Werram Fuldamque confluentes posito, versus meridionalem plagam ad tantam altitudinem assurgit, ut mercurius barometricus in eodem ad 1~ 25~ pedis Lond. ab illo gradu descendat, quem ad Werrae Fuldaeque, ipsiusque adeo ex iisdem oriundi Visurgis, ripas habet: unde ex repetitis in utroque Read Feb. 14, 1760. [507] utroque loco observationibus, mercuriique adeo altitudine media, utrobique, quam maxime fieri potuit, determinata, montis, de quo nunc pluribus dicendum est, altitudinem ad 1150 circiter pedes Parisinos revocare licebit. In hujus montis summo fere vertice planities quaedam, si ita appellare fas est, reperitur, quae ad sexcentarum circiter orgyarum latitudinem, septingentarum vero longitudinem, excurrit, sub cujus superficie, ad 5, 10, 15 pedum profunditatem ingentia lignorum fossilium strata reperiuntur, quae in illis locis, ubi ligna ista fossilia ad suos, quibus destinata erant, usus eruebantur, 20 circiter pedum altitudinem tunc temporis, quando ante paucos annos ibidem aderam, habebant. Quoniam stratorum vero istorum fundus, cui insistebant, lapideus, die sohla metallifossores nostri vocant, dimidium circiter pedem crassus solum erat, Dominusque fundi rescire cupiebat, num infra fundum istum lapideum ejusdem ligni copia aliqua forsan superesset; terebra quadam, quali ad exploranda montium viscera uti metallifoffores nonnunquam solent, periculum factum est, repertumque, infra fundum istum lapideam ejusdem ligni copiam ad 30 circiter pedum profunditatem adhuc superesse, neque ad novum tamen ejusdem fundum perventum adhuc erat; eandemque ligni istius fossilis altitudinem in aliis etiam ejusdem montis locis, ubi inquirere in easdem licuit, reperiri, mihi confirmatum est. Haec ligna in stratis suis ita sibi incumbunt, ut in sectione ipsorum perpendiculari, qualis tunc temporis, quum ibidem adessem, ad fundum ipsorum lapideum usque ad 20 circiter et plurimum pedum latitudinem facta erat, ligna ipsa lapidum, in lapicidinis sibi incumbentium, situmque horizonti parallelum servanV O L. LI. U u u tium, [508] tium, formam fere referens, adeo arcte etiam sibi invicem quasi impacta sint, ut vix terrae interlabentis quicquam observare liceat: unde difficillimum cognitu evadit, num arbores integrae, an arborum jam sissarum divisarumque partes solum, fuerint, ex quibus ista enata sint. Temporis etiam, quo hunc situm procul dubio jam obtinuerunt, longinquitate, terraeque simul incumbentis et aquae interlabentis humiditate, adeo fragilia facta sunt, ut non in naturali suo situ solum rimarum, versus omnes fere directiones excurrentium, plena sint, sed loco etiam suo mota in majores facile minoresve portiones dilabantur. Color omnium horum lignorum a fusco ad nigrum fere tendit, quo etiam terra illa pauca passim intermixta non solum, sed eidem etiam incumbens, ad pedis unius et ultra altitudinem, simul tincta est: unde et hac, licet caute remota, ne in extrema quidem superficie justam lignorum istorum faciem, imo ne situs quidem directionem veram, cognoscere satis distincte licet. Terra enim ista humida ligni semiputridi rimae et intervalla omnia adeo oblita repletaque sunt, ut visum omnem fallant confundantque. Quae huic vero terrae incumbit, humus est intermixto sabulo, in qua optimae passim argillae bolique, alibi vero arenae etiam subtilissimae, varieque coloratae, reperire strata licet. Ex his ipsis terrarum circumjacentium stratis vero novus quasi adhuc assurgit in summo cacuminis vertice mons, quingentorum et quod excurrit passuum ambitum circiter habens, lapidibus ingentibus fere totus constratus, arboribusque praeterea proceris consitus, sub quo ipso quoque lignorum istorum strata quaedam adhuc excurrunt. Ligna, [509] Ligna, quae ex stratis hisce eruuntur, limo humoque interlabente ita plerumque inquinata et obducta sunt, ut a gleba quadam terrestri primo adspectu non multum differant: unde et a fossoribus et operariis, qui iisdem eruendis adhibentur, carbones fossiles plerumque appellantur. Quando aqua vero leviter abluta et purgata sunt, aerique sicciori per breve temporis spatium exposita, naturam indolemque suam genuinam adeo clare statim produnt, ut vel imperitissimus et stupidissimus quisque ne per momentum quidem temporis dubitare possit, num ligna vere talia sint, an minus. Quod nudo vero oculo in iisdem ita jam agnoscitur, illud ipsum vel leviter armato magis adhuc patescit: siquidem et tubuli lignorum perpendiculares, cum fibris ipsorum transversis et horizontalibus, facillime in iisdem dignoscuntur, et incrementa ipsorum annua clarissime in iisdem apparent; ut alia ejusmodi plura taceamus. Quando frustra etiam illa lignea in justae magnitudinis acervos convehuntur, hique eadem illa enchiresi tractantur, qua carbonarii nostri in parandis ex ligno recenti carbonibus utuntur, optimae notae carbones lignei inde prodeunt; qui ab acido vero, quod magna copia in iisdem adhuc residet, minerali non eosdem ubivis cum aliis carbonibus ligneis usus praestant. Ligna enim haecce fossila, quorum formam situmque hactenus descripsi, tanta bituminis aluminisque copia impraegnata sunt, ut non ignem solum facile concipiant, alantque, sed et cineres, qui ab illorum sub diu facta combustione supersunt, magnam aluminis copiam fundant: quod ex iisdem etiam in peculiari huic usui destinata officina, magna copia, in eodem montis vertice adhuc excoquitur. Atque haec causa etiam U u u 2 esse [510] esse videtur, cur elegantissimi inter ligna ista non raro reperiantur pyritae, qui aliorum similium more scintillas ex chalybe copiossimas eliciant; aeri vero liberiori per aliquod tempus expositi, primum dehiscere, mox in pulverem resolvi, toti quanti soleant, qui aluminis sulphurisque vulgaris floribus quasi, paucaque terra martiali, vel nudo oculo constare observatur. Quoniam inter eosdem vero nonnunquam reperiuntur, qui arborum fruticumque ramentis circumfusi formas elegantissimas referunt, quos ab interitu suo, si fieri posset, conservare cupiebam, aquam ferventem aliquoties singulis diebus ipsis tamdiu affudi, donec odore et colore fere omni carens ab iisdem rediret: atque hac equidem ratione factum est, ut illorum nonnulli, probe prius exsiccati, atque chartis thecisque siccis involuti, et ab aeris humidioris accessu defensi, jam sex fere annos perdurent, parumque mutationis adhuc passi sint. Horum nonnulli media frusti cujusdam lignei substantia ita saepe occultantur, ut non nisi illo fracto, fissoque, in conspectum prodeant. Alter horum montium, de quibus dicere constitum est, in ipsa Hassia, prope Allendorffium, quod a fontibus et officinis suis salaribus longe lateque his in regionibus celebratur, situs, atque ab accolis propterea procul dubio der Wyszner, mons albus, appellatus est, quod cacumen ipsius diu adhuc ab incumbente nive albescit, quando in reliquorum montium circumjacentium verticibus dudum illa disparuit. Hic mons priorem istum altitudine multum adhuc vincit, atque ex observationibus barometricis, in eodem etiam aliquoties repetitis, supra Werrae, ipsum quoque proxime praeterlabentis, ripam ad 1970 circiter [511] citer pedum Parisinorum altitudinem quam proxime ascendit. In montis hujus viscera, circa 1500 circiter pedum inde a basi ipsius altitudinem, ab orientali, meridionali, et occidentali ejusdem plaga cuniculi, quos mellen Germani nostri vocant, per durissimum partim lapidem ducti sunt, quos magna bituminis fossilis lignorumque fossilium copia undique ambit. Horum unum, substructionibus suis munitum, sumto metallifossoris habitu, ad quingentarum circiter orgyarum, quarum singulae hexapedam Gallicam paulum adhuc superant, longitudinem, finemque adeo ipsum illius cuniculi, subii, nihil ab omni latere, tectoque incumbente, quam bituminum lignorumque fossilium immensam copiam, post substructiones illas ligneas, ad lampadum flammam cum comitibus meis videns. Atque bitumen quidem, quod hic reperitur, et eruitur, nigredine et splendore suo ad gagatem ipsum quam proxime accedit, duritie vero parum per ab eodem differt. Lignum vero fossile ejusdem cum altero illo, quod modo descripsi, et a cujus antea indicata sede hic mons etiam paucis milliaribus Germanicis solum distat, videtur esse generis; aluminis vero, aut alius salis mineralis, bituminisque, quantum adhuc constat, parum admodum continet, coloris etiam minus fusci, et nigricantis est. Per hoc lignum cuniculus ille, quem subii, ita ductus erat, ut hunc ipsum undique ambiret, cuniculique ipsius substructionibus in situ suo naturali conservaretur, ejusque altitudinem ab utroque cuniculi latere 4 aut 5 orgyarum plerumque esse fossores confirmabant. Hisce lignis bituminis illius, quod modo indicavi, stratum, ad duarum circiter orgyarum altitudinem, adeo exacte ubivis incumbit, ut superfusum quasi eidem esse vi4 deatur: [512] deatur: unde et proxime eidem subjacentium superiorum lignorum frustra multum eodem impraegnata sunt, propiusve ad colorem ipsius nigricantem accedunt. Quum hujus igitur bituminis tanta intra montis hujus viscera reperiatur copia, ut a ducentis fere annis jam ad excoquenda salia Allendorffiensia sit adhibitum, illoque ipso, quum ibidem adessem, tempore vel singulis annis ultra ducenties mille modios, mensurae Goettingensis, ex eodem adhuc erui, earundemque salinarum usibus impendi, dicerentur; ligna ista fossilia, quae eodem bitumine imbuta non sunt, intacta fere a fossibus relinquuntur, futurorum saeculorum usibus demum inservitura. Quemadmodum haec vero bitumina lignis subjacentibus fossilibus, ita bituminis hujus superficiei tectum, quod ipsum proxime excipit, lapideum adeo arcte ubivis incumbit et cohaeret, ac si vel ipsum infusum eidem esset, adeo ut lapidum bituminumque substantiae sibi invicem quasi permixtae ibidem multis in locis appareant. Quanta tecti hujus incumbentis lapidei crassities sit, non satis equidem constat, neque in omnibus forsan locis est eadem. A tecti vero hujus cum subjacentibus bituminibus confinio ad summum montis, ad quod per acclivitatem ejus passim ascenditur, cacumen, quingentorum circiter pedum Parisinorum altitudo adhuc multis in locis est: hocque montis cacumen procerarum arborum sylvis passim tegitur, superius vero, ubi in amplissimam tandem planitiem obit, prato quodam satis spatioso et udoso simul insternitur. Ligna ergo haecce, cum incumbente bituminum strato satis crasso, mediis fere montis ingentis visceribus inclusa sunt; quum priorum istorum magna pars, non admodum profunde, plerisque in locis, humo cooperta [513] cooperta sit, parsque solum illorum aliqua sub accumbentis supremi montis verticem, quantum adhuc constat, excurrat. Utrumque tamen tantum naturae est miraculum, ut satis vivis depingi coloribus vix queat, neque parum ad illustrandam globi nostri terraquei historiam conferre vel maxime aliquando possit. Ejusdem forsan generis est, quod ex Societatis Reg. Goettingensis Commentariorum tom. II. paucis hic repetere liceat. Reperta nempe ante aliquot annos, et ex marga eruta, in montium nostrorum Hercynicorum vicinia, sunt ossa quaedam ingentis, et fere monstrosae, magnitudinis, quae Elephantis cujusdam reliquiae primo intuitu esse fere omnibus videbantur. Paulo accuratiore vero illorum instituto examine, facile apparebat, ossa ista animalis cujusdam fragmenta esse, minoris quidem elephante altitudinis, ejusdem tamen, si non majoris, cum eodem molis et ponderis. Quum eodem vero in loco paulo post etiam dentes eruerentur, inusitatae magis formae, quam magnitudinis, qui vivi istius, per nonnullas Germaniae Galliaeque provincias tunc temporis peregrinatis, rhinocerotis dentibus exacte similes reperiebantur esse; rhinocerotis ossa ista fossilia esse, eo minus relinquebatur dubii, quod nullius adhuc cogniti, sive terrestris, sive aquatilis, animalis similitudinem ista ullam referrent. Tot vero eorum ossium eodem in loco reperta sunt fragmenta, ex quibus clarissime patet, quatuor minimum adulta, unumque minus adultum, ejusdem generis individua eodem in loco sepulta fuisse: id quod occasionem mihi postea dedit, viam quandam novam tentandi, qua corporum hujusmodi peregrinorum, ipsorumque marinorum, in terrae continentis diversis regionibus origo intelligi forsan melius posset: de quo in [514] in iisdem Societatis nostrae Commentariorum tom. IV. jam fusius dictum est. 