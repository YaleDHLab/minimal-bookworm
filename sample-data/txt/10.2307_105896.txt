[277] XXV. De Athmosphaera Electrica Joannis Baptistae Beccariae, R. S. S. ex Scholis Piis ad Regiam Londinensem Societatem, Libellus. T H E O R E M A I. Corpus B nullatenus electricum, quod mergitur in atmosphera corporis A quoquomodo electrici, dum communicat cum solo, adipiscitur electricitatem contrariam electricitati corporis A. E S T O electrometrum, bacillus nempe ex cera signatoria sesquipedem longus, cujus extremo uni nectantur stamina duo ex lino subtilissima (vulgo fiandra) ut vix aequent unam vigesimam quintam lineae partem; longa sunto duo haec stamina lineas viginti octo circiter, & frustulis distendantur ex subere, aut ex charta quam tenuissimis. Read May 17, 1770. Prehendo bacilli caput, & stamina admoveo catenae, ut ipsam attingant; si bacillus siccitate sua, & tempestate ignem electricum vere coerceat, stamina discedent ambo in aversam a catena plagam, fient ambo electrica excessu. Imo & si catenam non attingant, si tamen mergantur satis alte in atmosphaeram ipsius, haurient adhuc ejus electricitatem. Haurient [278] Haurient adhuc citius, & plenius, si, manente bacilli siccitate, humescant stamina; iterum haurient facilius electricitatem urgentem, quam prementem; dico autem urgentem, quae novo constanter ignis electrici motu invalescit, aut instauratur, ceu cum vitrum pergit fricari. Contra dico prementem, quae, ubi invaluit, non instauratur similiter. Itaque cum in atmosphaeram catenae praesertim prementem electrometri stamina immitto, & tango, arrigunt se, tenduntque recta ad catenam, sive antea penderent, sive forte etiam discederent a catena; aut, si erant jam arrecta, distenduntur adhuc magis. Dein, si stamina sic tacta, semoto digito, relinquam in atmosphaera, tum digito iterum persequar, fugiunt a digito in partem aversam, nisi quatenus eam fugam remoratur directio in catenam, qui motus componitur cum vi recedendi a digito. Si, ubi stamina tetigi intra atmosphaeram catenae, catenam prehendo, dum hujus electricitas perit, stamina augent mutuam divergentiam, accedunt jam ad catenam, quae sit satis proxima, aut ad digitum; sed admota machina, quae sit electrica, ab ipsa discedunt; a qua etiam discedunt, etsi a catena semoveantur, antea quam electricitas catenae perimatur. Quare duo ea stamina cum tangerentur intra atmosphaeram catenae electricae excessu, electricitatem nanciscebantur, quam habet machina, fiebant electrica defectu. Sed & digitus immissus in atmosphaeram catenae, quamdiu in ipsa mersus manet, debet defectu electricus evadere pariter, ac stamina; tum quod par est ratio, tum quod paria edit effecta. Quemadmodum enim ea staminum electricitas facit ipsorum divergentiam; [279] tiam; ita discessio staminum a digito parem in hoc demonstrat electricitatem. Si experimentum capiatur intra atmosphaeram machinae, obtingit ipsum similiter; stamina, & digitus fiunt electrica excessu, dempta electricitate a machina ad machinam accedunt, aut ad digitum; allata ad catenam ab ipsa recedunt. Eadem experimenta commodius, & expeditius capiuntur in atmosphaeris phialae ad explosionem electricae; quam dum socius unco sustentat, immitto ego electrometrum in atmosphaeram faciei exterioris rite indutae (ventrem phialae nominabo) tango stamina mersa; socius phialam ventre prehendit * stamina refugiunt uncum, quem ambit atmosphaera faciei interioris; tum pergo experiri. Tango stamina mersa in atmosphaera unci; arrigunt ipsa se ad uncum; socius ventrem phialae dimittit, uncum prehendit; stamina discedunt a ventre. Quare universe id constat; corpus B, quod intra atmosphaeram corporis A communicat cum solo, electricitatem adipisci contrariam electricitati corporis A; videbimus enim experimenta eadem obvenire in deferentibus aliis corporibus similiter ac in staminibus. T H E O R E M A II. Corpus B mersum in atmosphaera corporis A excessu electrici, dum cum solo communicat, fit electricum defectu, * `` Id semper ago, ut quoties unco experior, phiala ventre `` prehendatur, quoties experior ventre, unco sustineatur; quae `` res Franklinianae theoriae est apprime consentanea. Interea `` cavendum ne phiala eodem tempore unco attrectetur, & `` ventre.'' quod. [280] quod ignis ipsius disjiciatur in solum ab atmosphaera electrica excessu. Et corpus B mersum in atmosphaera corporis A defectu electrici, dum cum solo communicat, fit electricum excessu, quod ignis a solo in ipsum se expandat contra ambientem atmosphaeram electricam defectu. Cylindrum cavum ex lamina ferrea stamno imbuta clausum parte ima, summa apertum, altum pollices quindecim, latum pollices sex cum dimidio dico puteum electricum; quo quoties experior impositum suppono semper mensulae rotundae praelongo vitreo fulcro. Cylindrum ex ligno solido diametro lineas quindecim, altitudine pollices novendecim convestitum charta inaurata ex laqueari staminibus sericis ita suspendo, ut axe suo respondeat axi putei electrici, & distet undique a peripheria, & fundo ipsius pollices quatuor, lineas sex; animam putei dico. Rebus ita paratis, dextera asperiorem virgae metallicae apicem dirigo in prominentem a puteo animae partem, laeva ventrem phialae complectens, admoveo uncum ipsius (electrica est ad explosionem) ad latus putei; exsistit scintilla ab unco ad puteum; stellula ab anima putei emicat in apice virgae; hausto ab anima igne, si quis est, reliquo, anima est electrica defectu ab atmosphaera putei electrici excessu. Illa repellit stamina electrometri, quae tetigerint ventrem phialae, quaeque attrahuntur a puteo. Si digito demo excessum a puteo, pergit anima esse electrica defectu; si demo defectum ab anima, pergunt stamina esse defectu electrica, sed accedunt jam ad digitum, a quo intra eam atmosphaeram discebant; stamina enim, utpote sejuncta a solo ope 7 bacilli, [281] bacilli, manent electrica defectu pereunte atmosphaera; quam electricitatem continuo amittit digitus, quippe qui cum solo communicat. Itero experimentum; sed adigo ad puteum ventrem phialae prehensae unco. Emicat ex virga animae exhibita penicillus; anima est electrica excessu ab atmosphaera putei electrici defectu. Anima repellit stamina electrometri electrica ab unco phialae, quae puteus attrahit, &c. Quibus experimentis & primum confirmatur theorema, & demonstratur hoc alterum. T H E O R E M A III. Corpus B mersum in atmosphaera electrica corporis A, quamquam intra eam non tangatur; tamen adipiscitur electricitatem aliquam contrariam electricitati corporis B; sed lentius, prout est accuratius sejunctum a solo. Suspendo electrometrum, ut bacillus insistat axi putei sursum producti, & stamina quam proxime immineant ori ipsius; tum unco phialae scientillam immitto in latus putei; stamina continuo incipiunt, & pergunt divergere alterum ab altero, & discedere ambo a digito eminus admoto. Porro vidimus in ea atmosphaera electrica excessu digitum continuo evadere electricum defectu; itaque & ipsa, quae discedunt a digito, stamina, defectu electrica fieri est necesse. Re enim vera stamina eadem, quamdiu mersa manent in eadem atmosphaera, discedunt a ventre phialae electricae defectu. V O L. LX. O o Qua [282] Qua vero ratione fiant defectu electrica, dum coercente sejunguntur bacillo, id hic pervidendum; atque primo animadverto: raro admodum perfecte coercere electricum ignem ipsa ea corpora, quae ipsi huic muneri aptissima perhibentur. Quod norunt omnes, qui in hoc experimentorum genere versantur satis familiariter. Addo deinde: ne tum quidem cum optime coercent, omnem omnino intercludere ignis electrici motionem. Funiculi serici, quibus suspendo catenam, columellae vitreae, quibus fulcio machinam, nudi speculorum Franklinianorum margines, tum etiam, cum optime coercent, aliquam tamen contrahunt electricitatem. Scilicet ea sola electricitatis pars, quae a medio deferente vi sua effundit se in limites coercentis, atque in eos progrediens ad intervallum ipsi suae vi proportionale, ordinatim decrescit, ea, inquam, sola vim coercendi perficit. Quare dicendum: stamina, quamquam bacillo sejuncta, posse tamen ignem dimittere aliquem suum vi atmosphaerae excessu electricae pulsum in partes aeris remotioris, aut in partes bacilli ipsius, ad quas aut atmosphaera omnino non pertingit, aut pertingit minus densa, atque ea ratione electricitatem aliquam tenuem invalescere in staminibus. Tenuem, inquam, nam stamina, quum primo moventur ab admoto digito, recedunt; sed, ubi digitus accedit paullo propius, ipsum appetunt. Qui est genius eorum corporum, quae electricitatem habent quidem homologam, sed alterum habet minimam, alterum satis magnam. Re enim vera stamina ea electricitate, quam contrahunt sola immersione, divergunt minus, quam ea, quae [283] quae invalescit, dum tanguntur, illaque durat longe minus hac. Si manu puteum tango, & digito, continuo adsum staminibus, affluunt ipsa adhuc ad digitum; si digitum admoveo staminibus paullo tardius, haec jam haerent in nativa directione electricitate ea tenui prorsus destituta, quam servant validam extra ipsam electricam atmosphaeram, cum ab attrectatione contraxerunt. T H E O R E M A IV. Atmosphaera electrica potest electricitatem homologam debiliorem demere a corpore merso; & indere contrariam. Experimentum capio alternatim unco, & ventre phialae tangendo latus putei. Quod experimentum quoniam plurimas habere potest, & pro atmosphaerae varietate, & pro tentamine vario, differentias, ipsum primo tribuo in partes suas, notaturus deinde diversos partis cujusque modos. Itaque I. Dum unco tango latus putei, stamina imminentis electrometri divergunt. II. Cum dein puteum tango ventre phialae, stamina conveniunt. III. Mox iterum divergunt. IV. Si iterum tango unco, stamina similiter conveniunt, iterum mutuo discessura. Atque de prima quidem experimenti parte dictum est satis in theoremate proximo; quomodo discedant ambo stamina alterum ab altero, atque ambo a digito, & a phiala; quo limite concludantur eae discessiones; qua efficiantur causa. Atque eadem, quae de his phaenomenis explicuimus, quae obtinent, cum stamina primo divergunt, de similibus sunt intelligenda, quae O o 2 inno[284] innovantur, cum iterum divergunt, postea quam jam semel, aut iterum convenerunt. Quare id unum hic est reliquum, ut de modis dicam, queis stamina conveniunt, cum mutantur immissae antea in puteum electricitates. Qua in re variae omnino pro variis adjunctis oboriuntur differentiae. Nam, si stamina validiorem hauserint defectus electricitates, dum primo in athmosphaera mergebantur unco excita, cum postmodum electricitas defectus ventre phialae repente immittitur in puteum, tum stamina defectum servantia suum, ceu corpora similiter electrica, respuuntur a puteo, sursum efferuntur in adversam ab ore ipsius plagam, erectaque suspenduntur, & suspenduntur tanto diutius, quanto magis cohibens est bacillus. Quandoque (id autem praesertim fit, cum stamina ad aliquam in os putei merguntur altitudinem) stamen alterum arrigit se, sursum manente altero depresso, quasi accommodent se igni electrico aptissime transvehendo, qui densior est in locis puteo propioribus, rarior in remotioribus. Quum stamina aut ambo, aut eorum alterum, quod unum sursum rejectum sit, descenderunt deorsum, pergunt divergere, nec conveniunt, nisi lente admodum, & ventre phialae urgendo semper latus putei, quo manens validior defectus putei defectum denique perimat staminum debiliorem. Atque cum ita se habet experimentum, tum stamina sive sint adhuc erecta, sive jam descenderint, semper, antea quam conveniant, accedunt ad digitum; nam manent electrica defectu, interea dum digitus in atmosphaera electrica defectu est excessu electricus. Pro [285] Pro adjunctis contrariis, contraria sunt effecta; videlicet, si staminibus debilem atmosphaera unco excita intulerit electricitatem defectus, neque illatam bacillus satis apte coerceat, tum, admoto ventre phialae, stamina continuo conveniunt, atque iterum divergunt. Imo plerumque, praesertim in ore putei, ne conveniunt quidem, sed vix aliquantulum, & ad momentum temporis minuto divergentiae angulo, ipsum iterum augent; scilicet momento temporis perit atmosphaera excessus, & invalescit atmosphaera defectus, quae debilem defectus electricitatem perimit in staminibus satis alacriter, immittitque continuo aliquam excessus clectricitatem. Sed & his adjunctis commode satis experior theorematis veritatem: nam tum filum ex lino necto lateri putei longum sesquipollicem, atque huic admovendo phialae ventrem, id assequor, ut lente satis, ac pedetentim pereat electricitas excessus in puteo, & defectus in staminibus, mox lente electricitas defectus in puteo, & excessus in staminibus invalescat. Quorum primum dum fit, pergunt fila discedere a digito, sed usque, & usque minus. Dum enim minuitur usque, & usque magis electricitas excessus in puteo, minuitur electricitas defectus in digito, & in staminibus, pro quo decremento discessionem staminum a digito decrescere oportet. Imo id plerumque accidit, ut, antea quam stamina prorsus conveniant, convolent ad digitum; etenim electricitatem atmosphaerae putei, necesse est perire omnem, anteaquam omnem, quam ex ea hauserant stamina defectus electricitatem, prorsus amiserint. Postea quam stamina convenere ad nativam gravium directionem, tum ex invalescente electricitate defectus in 1 [286] in puteo oboritur excessus in staminibus; ipsa iterum divergunt, quemadmodum principio divergebant ab electricitate defectus sua, quae exsistebat ex excessu in puteum immisso. Quod si iterum unco, mox iterum ventre phialae alternatim urgeatur puteus, alternatim stamina accedunt, discedunt, atque ita oscillantur, quemadmodum explicui, prout immissae antea electricitates pereunt, invalescuntque contrariae. T H E O R E M A V. I. Corpora satis alte mersa intra cavitatem satis arctam corporis deferentis, quamdiu ab omni exteriore corpore sunt accurate sejuncta, electricitatem nullam contrahunt ab electricitate, quae immittitur in corpus deferens cavum, nec quae tangunt faciem cavitatis, nec quae intra ipsum suspenduntur dissita ab ipsius facie. II. Quae suspenduntur intra cavitatem dissita ab ipsius facie, quam primum communicant cum corpore exteriore, adipiscuntur electricitatem contrariam electricitati immissae in corpus cavum, & proportionalem capacitati corporis exterioris, quo cum communicant: III. Atque tum solum aequalis pars electricitatis immissae in corpus cavum, explicat se in faciem interiorem cavitatis, & in corpora, quae ipsam tangunt, ceu in partes ejus faciei. Cavitas putei nostri satis arcta est pro hoc instituto, praesertim si phiala sit valide electrica, quo validam in ipso excitet electricitatem; atque corpora in ejus cavo satis alte mersa erunt, si deprimantur infra dimidiam altitudinem ipsius. Primo [287] Primo itaque imo lateri cavitatis necto tenuissimum stamen, ut juxta ipsum pendeat; chartulam hoc habet annexam, quo cerni possit. Tum electrometrum demitto, cavens antea, ut siccissimum sit; atque ideo tempestate experior siccissima, praetereaque bacillum electrometri igni admoveo. Rebus ita comparatis, puteo ipsi etiam accuratissime separato scintillam immitto unco; mox aliam ventre phialae elicio validiorem, aliam unco immitto, ventre elicio aliam; atque ita deinceps. Quae dum fiunt, introspicio diligenter; neque interea nutant quidquam aut stamina electrometri, aut stamen aliud puteo nexum. Imo haec lateri putei admota ipsum non appetunt. Videlicet nulla in staminibus electrometri, nulla in stamine putei, nulla in ima ipsius facie interiore cernitur electricitas. Itero experimentum electricitates in puteum immittens lente, & pedetentim; uncum nempe, mox ventrem phialae admovendo perbrevi lineo stamini, quod exterius est puteo nexum; similiterque tranquilla manent omnia: nulla in staminibus electrometri motio, nulla in stamine putei, nulla staminum electrometri ad puteum propensio. Porro, quando stamina electrometri sustinebantur in ore putei, quod aliquam ibi contraherent electricitatem a putei electricitate, divergebant, & a mutata in contrarium electricitate putei, conveniebant, atque iterum divergebant. Itaque, quoniam nunc suspensa stamina in ima putei cavitate nullatenus commoventur, nec ab immissa, nec a dempta electricitate, neque a mutata in contrarium; 5 [288] rium; liquet electricitatem ipsa contrahere omnino nullam. Re enim vera post immissam, & mutatam utlibet putei electricitatem, demo omnem; stamina continuo extraho, digitum nullatenus appetunt meum, nisi forte electricitatem inde contraxerint aliquam, quod bacillus, aut aer non essent siccissimi; quod cum fit stamina electricitatem respondentem ostendunt, sed contrariam putei electricitati. Adde, demersa electrometri stamina nedum electricitatem acquirere ullam ab electricitate putei; sed ne mutare quidem ullatenus, si quam habebant antea. Unco, aut ventre phialae tango stamina electrometri; tum divergentia suspendo in ima, & media putei cavitate, puteum exterius tango ventre, tum unco, iterum ventre, iterum unco, &c. stamina electrometri non nutant, tenent divergentiam suam. Demo a puteo inditam, si qua est residua, electricitatem; stamina extracta pergunt divergere similiter. Si principio tacta sunt unco, uncum; si ventre phialae, ventrem pergunt refugere. Scilicet electricitas staminibus electrometri principio illata, nullatenus mutatur ab illata, ne contraria quidem, in puteum electricitate *. * `` Quae quum primo sum expertus excurrebat mihi animus `` ad propositionem Princ. Newt. num. septuagesimam: si `` ad sphaericae superficiei puncta singula tendant vires aequales `` centripetrae decrescentes in duplicata ratione distantiarum a `` punctis, dico, quod corpusculum intra superficiem constitutum `` his viribus nullam in partem attrabitur; porro in infiniti cy`` lindri cavitate, quemadmodum in sphaera cava similies sunt quae `` ad verticem opponuntur evanescentes pyramides; similes etiam `` in cylindro finito, quae pertingunt ad opposita cylindri latera. `` Quo ex principio demonstratio conficitur pro sphaera cava. Sed `` de his alias.'' Sed [289] Sed ne in interiorem quidem, & imam putei faciem patet, quae in ipsum immittitur, electricitas: clinidrum cavum, clausum undique, rotundata basium perimetro altum pollices duos, tres latum, suspensum staminibus sericis tribus (situlam dico), dimitto in puteum (in quem aut unco, aut ventre phialae, aut antea immisi, aut immitto postmodum electricitatem), ut tangat sundum ipsius, aut non tangat; tum recta extraho juxta axem ipsius; exploro digito, manu inversa, aut etiam gena; scintilla nulla; admoveo alias electrometri fila; vix commoventur, & plerumque omnino non commoventur. Interea tamen, si situlam hanc ineptissimam electricitati haurendae ex interiore putei capacitate puteo admoveo exterius, fit electrica primo, scecundo, tertio, ut semota scintillam aut acceptam a puteo restituat omnino sensilem, aut immissam in puteum recipiat *. Sed faciamus jam aptam electricitati hauriendae ineptam hactenus situlam; demitto ipsam rite staminibus sericis suspensam in imum puteum, sed ne puteum ipsa tangat. Tango ego ipsam virga metallica in os putei (electricitate hic imbutus supponitur) immissa; scintillam virgam inter, & situlam emicantem cerno, audio; rem elata situla digitum pungit mihi. Experimentum itero; situlae tactae intra imum puteum mox elatae admoveo stamina electrometri electrici ab unco phialae; si puteus electricus erat ab unco, stamina electrometri situlam appetunt, quo refugiant, * `` Horum, quae profero experimentorum, hoc unum meum `` non est; sed narratur a D. de Saussure in thesibus, quas `` Genevae edidit, anno 1767, de re electrica. Qui sibi narra`` tum testatur a civibus Genevensibus, ipsisque narratum Londini `` a Franklinio.'' VOL. LX. P p electrica [290] electrica haec sint oportet a ventre phialae; et vicissim, si puteus erat electricus a ventre, stamina electrometri, ut refugiant situlam, ab unco debent esse electrica. Quare situla suspensa in ima cavitate putei tum fit electrica, cum communicat cum corpore exteriore; sed electricitatem tum adipiscitur contrariam electricitati immissae in puteum. Atque hoc in experimento situla electricitatem contrahebat vividam, quod communicaret cum solo; e solo enim metallica virga ipsam ego attingebam. Repeto experimentum: attingens ego ipsam scamno insistens cohibenti; fit electrica, sed multo minus. Repeto; sed virgam longam pollices octodecim bacillo teneo ex cera signatoria adfixo summo capiti ipsius; scintillam non cerno, non audio. Stamina electrometri praedita electricitate contraria electricitati putei refugiunt quidem a situla; sed refugiunt parum admodum pro modica situlae electricitate, quae nempe modicae respondet virgae metallicae capacitati. Ea ostenduntur omnia staminibus electrometri demersis, quae cum virga metallica attingo, continuo divergunt, & intra cavitatem putei refugiunt deinde a virga, quae nempe parte sua ima quemadmodum stamina electrometri, electricitatem contrahit contrariam electricitati putei. Si stamina electrometri demittantur in puteum electrica, adeoque divergentia, tum puteo indatur electricitas; si haec sit homologa electricitati staminum, ipsa immissam virgam appetunt, conveniunt; iterum tacta virgam refugiunt. Sin electricitas putei sit contraria electricitati staminum, stamina etiam principio immissam virgam refugiunt; sed ubi ipsa assequor, divergunt adhuc magis, & virgam refugiunt longius. Sed [291] Sed id nunc ostendendum, dum contraria electricitas communione cum corpore exteriore excitatur in corpore suspenso intra imam cavitatem putei, interea proferre se e perimetro interiore & imo putei, & in corpora, quae ipsum tangant, portionem electricitatis in puteum immissae. Virgam metallicam bacillo tenens ex cera signatoria admoveo stamini, quod pendet juxta imum putei latus; hoc illam appetit; appetit alacrius, si virgam ipsam manu tango, quod electricitas contraria invalescat vividior in parte virgae demersa, & vividior pariter propria putei electricitas prodeat in nexum stamen. Sed in hoc experimento aliqua manet suspicio, ne stamen electricitate moveatur sola, quae gignitur contraria in mersa virgae parte; agedum experimento rem conficiamus. Situlae hactenus adhibitae staminibus sericis tribus subnecto situlam aliam aequalem, & similem ut inferior haec distet ab ea sesquipollicem circiter. Tum demitto ambas in imum puteum, ut inferior fundum attingat, superior suam teneat ab inferiore sesquipollicis distantiam. Immitto, demo, inverto electricitates in puteum immissas, tum situlas extraho juxta axem putei, quin communicarint cum ullo corpore exteriore; tentatae quomodolibet, nullam prae se ferunt satis sensilem electricitatem. Repeto experimentum; sed ubi situla inferior jam fundum tangit, immissa metallica virga tango superiorem; prosilit scintilla; dempta virga, elevo iterum situlas; extractae sunt ambae electricae; sed inferior electricitatem habet homologam electricitati in puteum immissae, & debilem admodum; superior contrariam, atque validam. P p 2 Nempe [292] Nempe e facie interiore, & ima putei prodit electricitatis propriae pars aequalis electricitati contrariae, quae ob immissam virgam excitari potest in situla superiore; sed haec in situla superiore contraria electricitas est valida admodum, quia sola respondet, & aequatur electricitati toti, quae prodit e tota interiore putei facie; electricitas illa in situla inferiore est longe debilior, quia situlae inferiori contingit sola portio electricitatis propriae putei, quae proferebat se ex tota interiore, & ima putei facie, cujus faciei modicam partem constituebat situla inferior *. Portionem autem electricitatis propriae putei respondentem toti contrariae electricitati, cui virga metallica facimus aditum, ut ineat in situlam superiorem, portionem, inquam, illam explicare se ex tota interiore ima putei cavitate, vel inde liquet, quod, quo tempore attingitur situla superior, eodem stamen nexum interiori, & imo putei lateri discedit a latere ipso. C O R O L L A R I U M I. Porro pro re hac non alia inter faciem interiorem, & exteriorem putei intercedit differentia, nisi quod spatium illa comprehensum concludatur undique ab atmosphaera electrica ambiente puteum exterius, & * `` Atque haec contrariarium in vicinis situlis electricitatum `` differentia facit, ut cautione opus sit aliqua pro iis explo`` randis; superior enim longe attrahit stamina electrometri, `` queis immissa sit electricitas homologa immissa in puteum; `` quae ut inferior situla repellat, admovenda sunt imae ipsius `` basi; si vis, ut situla inferior repellat undique stamina homo`` logae electricitatis, demenda est primum electricitas a situla `` superiore.'' superius; 2 [293] superius; contra in spatium ambiens faciem putei exteriorem patet quidem undique electrica atmosphaera, sed quae finitur in aerem nullatenus electricum. Itaque hinc repetenda est causa, quamobrem corpora mersa in interiore, & ima putei cavitate nullam imbuant electricitatem, quam imbuunt corpora mersa in facie exteriore aut in ore putei. Re enim vera puteum confeci ex charta inaurata descripto aequalem, & similem, sed qui staminibus sericis explicatur. Quod cum fit, electricitas hiscit aequalis ex utraque ipsius facie, & aequaliter contrariam electricitatem affectant corpora, quae in atmosphaera merguntur faciei utriusque. C O R O L L A R I U M II. Scilicet ignis redundans patere potest in atmosphaeram electricam circa exteriorem putei faciem, potest ingeri in faciem aeris attigui, quod vibrare possit nativum ignem ex consequentibus aeris stratis in strata usque, & usque consequentia, aut etiam in solum, aut in mersa quaevis corpora deferentia. Contra ejusdem ignis redundantis pars nulla patere potest in aerem attiguum interiori putei cavitati, quod is aer urgeatur undique aequaliter abs igne redundante exterius superius constituente electricam atmosphaeram. Unde, quando ignis nativus disjici nullo modo potest ex eo aere interiore, ne ullus quidem redundans ignis potest addi strato aeris attiguo interiori faciei. C O R O L[294] C O R O L L A R I U M III. Ratio electricitatis, quae defectus dicitur, videtur eadem: abs aere attiguo faciei exteriori putei ignis aliquis nativus subduci potest, quod in strata consequentia confluere possit ignis nativus (quoad aeris ad ignem electricum habitudo patitur) a stratis usque, & usque remotioribus, aut etiam a solo, aut a corporibus deferentibus. Contra a facie aeris attigui faciei interiori putei ignis nativi subduci nulla pars potest, quod is aer ab atmosphaera superius, & undique exterius puteum ambiente sollicitetur aequaliter, ut ignem nativum deponat suum. Unde, quando ignis redundans affluere nullo modo potest ad aeris partes remotiores, ne ulla quidem nativi pars demi potest ex aera attiguo. C O R O L L A R I U M IV. Cui explicationi ne quid subsit minus certum, eam non aliter intelligendam volo, quam quod experientia postulat: qua constat. I. Ignem redundantem explicantem se circa faciem exteriorem corporum, id eniti, & plane efficere, ut ignem nativum disjiciat a corporibus mersis in stratis consequentibus. II. Ignem nativum demptum abs aere attiguo faciei exteriori corporum id praestare, ut ignis redundans confluat in corpora mersa in stratis consequentibus. III. Ignem redundantem explicare se nullum in aerem attiguum interiori, & imae putei faciei, nisi quatenus per communionem cum corporibus exterioribus tandumdem ignis possit disjicere a corporibus mersis in eo interiore aere. [295] aere. IV. Ignem nativum demi nullum abs aere attiguo interiori, & imae putei faciei, nisi quatenus tantumdem ignis redundantis possit confluere in corpora mersa in eo interiore, sed remotiore aere. C O R O L L A R I U M V. Jamvero nonne pori corporum sunt veluti totidem minimulae evanescentes nostri putei cavitates, quae aptae sint quidem igni electrico transvehendo, cum patet ipsi via ad alia corpora (aut potius ad aerem corpora alia ambientem), ceu cum ex ima cavitate putei scintilla prosilit ad virgam, aut ad digitum immissum; sed nullum in se admittant ignem redundantem, nullam deponant nativi ignis partem, & excessum totum, aut defectum contineant in facie exteriore corporis? C O R O L L A R I U M VI. In hac hypothesi intelligitur, quomodo corporum electricitas superficiebus corporum, non massis respondeat: quam Franklinii opinionem anno 1753, confirmabam; ipsaque haec res hypothesimillam plane videtur expostulare. C O R O L L A R I U M VII. Praeterea, si pori corporum ullam inbuerent electricitatem, cum situlam demitto in fundum putei, tum maxime imbuerent aliquam; seu electricitas effusa in poris putei, & illa etiam, quae atmosphaeram exteriorem constituit, effunderit se ad aequalitatem in [296] in poros situlae; eaque in situla extracta pateret; quam tamen a puteo satis alto arctoque, situla accurate separata (insolata), haurit nullum. C O R O L L A R I U M VIII. Adde: corpus deferens parte una sua electricitatem habere posse aliquam, dum alia habeat nullam, aut etiam contrariam. Ceu evenit cum e solo manum ego unam immitto in atmosphaeram catenae, atque aliam in atmosphaeram machinae ingero. Similiter cum e scamno electrico manum unam immitto in fundum putei, illa, & brachio, qua parte mergitur in atmosphaera putei, sum electricus defectu, parte reliqua corporis sum electricus excessu; scilicet in aerem puteum interius ambientem expandere se potest excessus puteo immissus, quia ex aere remotiore manum ambiente disjicere potest tantumdem ignis in aerem ambientem corpus reliquum extra puteum constitutum; atque hae contrariae electricitates, quemadmodum experiendo pervidi, sunt inverse (quod res plane postulat) uti partes, ad quas pertinent. Nempe electricitas defectus in manu tanto vividior est electricitate excessus in corpore reliquo, quanto latius patere debet circa corpus reliquum ignis, qui in hujus ambitum disjicitur abs ambitu manus. Similiter cum situlam demissam ad imam putei cavitatem attingo virga metallica, situla extracta modicum habet defectum (puteus hic ponitur semper electricus excessu) virga, quam teneo bacillo cohibente, modicum habet excessum. C O R O L[297] C O R O L L A R I U M IX. Eamdem hypothesim postulare videntur experimenta Cantoni adjecta experimentis Franklinii. Eamdem, pulcherrimum Franklinii experimentum de atmosphaera explicante se circa catenam, quae evolvitur e sypho vitreo. Eamdem, experimenta illa mea, quae scribebam in septima ad Beccarium epistola de electricitate, quam appellabam aeream, quod ipsam effunderem late in aerem, vaporosum, cujusmodi aer est, qui in clausis conclaviis halitus imbuit a camino, a fornacula, aut eos etiam, qui expirant plurimi a corpore humano. Porro assequor quamfacillime electricitatem hanc aeream fumum excitando ex thure in medio conclavio. Tum urgendo electricitatem catenae, observo; I. stamina electrometri, quandiu bacillo siccissimo sejuncta manent a corpore omni, vix divergere; II. accedere ad digitum admotum defectu electricum; III. Attrectata, divergere mutuo, & discedere & a digito, & a ventre phialae. C O R O L L A R I U M X. In hac hypothesi facere electricum excessu corpus deferens idem erit ac immittere ignem electricum nativo copiosiorem in aerem attiguum, sed ut is vibret ignem nativum ex stratis consequentibus. Facere electricum defectu idem erit ac demere ignem nativum ex aere attiguo; sed ut ignis redundans confluat in strata consequentia. V O L. LX. Q q C O R O L[298] C O R O L L A R I U M XI. Itaque ipsa aerea electricitatis affectio pertinet jam ad affectionem, quam in vitro invenit Franklinius, quamque in talco, in sulphure, in pice, in colofonio, in resinis, in corporibus nempe omnibus satis apte cohibentibus demonstravi constare eamdem. Scilicet, quemadmodum corpora cohibentia alia, ita & aer corpus fluidum ipse quidem, sed & cohibens, quoad sua patitur fluxilitas, dum admittit ignem redundantem in facie sua attigua corpori, quod dicitur excessu electricum, nativum vibrat e stratis consequentibus; & dum exuit nativum ex facie sua attigua corpori defectu electrico, redundantem allicit ad strata consequentia; imo (quod analogiam confirmat) aer non admittit redundantem, nisi nativum vibret exposito ordine, nec exuit nativum, nisi alliciat redundantem. C O R O L L A R I U M XII. Hinc scintilla omnis genus esse videtur imperfectae explosionis; cum digito scintillam cieo ex catena, ignis redundans ex facie aeris attigui catenae init in digitum; intereaque ignis nativus, qui vibrabatur ab eo igne redundante in strata consequentia, refluit in sua loca per minimula, ad quae vibrabatur intervalla; cum scintillam digito immitto in machinam, ignis nativus affluit ad attiguum aerem, atque ignis, qui affluxerat per minimula intervalla in strata consequentia refluit ad loca sua. C O R O L7 [299] C O R O L L A R I U M XIII. Certe, cum digitum mergo in atmosphaera catenae, jam ignis abs aere digitum ambiente vibratur in digitum, antea quam ignis redundans in aere attiguo catenae appellat ad digitum. Cum mergo in atmosphaera machinae, ignis nativus digiti effundit se in aerem digito ipsi proximum, anteaquam pertingat ad machinam; quae etiam res impedit, ne directio scintillae cerni possit. C O R O L L A R I U M XIV. Universe vi electricitatis B non accedit ad A, nisi quatenus A & B aut habent electricitates contrarias, aut alterum alteri immittit contrariam suae. Sic bracteolae impositae siccissimis ex vitro ex resina stratis non advolant ad catenam, quam appetunt quamprimum digitus supponitur iis stratis contra bracteolarum loca. Tum enim bracteolae deponunt nativum ignem in attiguam vitri faciem, quando opposita potest immittere suum in digitum; quod experiendo cognovi: nam bracteola vix discedebat a vitro, distracta stamine serico, ne catenam assequeretur, inveniebatur defectu electrica. C O R O L L A R I U M XV. Id ipsum vidi in taeniis. Taenia serica B nullatenus electrica, sed siccissima ab igne pendet juxta nativam directionem prope taeniam sociam vehementer electricam; neque haec illam appetit ullatenus; sed Q q 2 cum [300] cum B potest dimittere ignem suum (si A sit excessu electrica) in proximum deferens corpus, tum demum accedit ad A, ipsique adhaeret. Qua in coitione redundans in taenia A ignis fundit se in taeniam B pro contraria hujus electricitate; scilicet contrariae taeniarum electricitates pereunt quatenus aequales; sed permanet ad tempus aliquod dispositio frictione, aut aliter immissa, qua, dum taeniae disjunguntur, A & B vindicant sibi mutuo illa excessum, haec defectum suum pristinum. Quam dispositionem nominabam electricitatem vindicem in epistola ad Franklinium eo nomine insignitam. P. S. A data illa ad Franklinium epistola pervidi postmodum electricitatem vindicem in vitris incipere etiam ante explosionem. Esto exemplum: duo vitra junctim electrica, cum principio disjunguntur, anteaquam tangantur ullatenus, amittunt partes aliquas electricitatum, quas habent in faciebus, quae disjunguntur, seu quae mutuo denudantur. Quare vitrum quodque in facie utraque electricitatem demonstrat congruentem externae faciei suae. Atque ita semel, bis & ter accidit; sed electricitatis partes, quas amittunt vicibus consequentibus, sunt usque, & usque minores. Plerumque, cum quarta, aut etiam tertia disjunguntur vice, electricitates ex disjunctione jam demonstrant nullas in faciebus oppositis; sed deinceps incipiunt ostendere jam aliquas, & contrarias iis, quas principio demonstrabant, quamvis retineant adhuc vim explodendi, nec sint attrectata simul in oppositis faciebus. Scilicet vitrum quodque incipit jam electricitatem ostendere congruentem internae suae faciei, quae disjunctione denudatur. Atque ita pergunt vitra post [301] post explosionem quam diutissime vindicare sibi electricitates easdem ex disjunctione, conjunctione & attrectatione amissas. Ad earum vero electricitatum mutationem quod attinet, quae fit ex inversione vitrorum, res mihi certo constat, quoties invertuntur vitra ambo simul; sed, cum invertitur solum vitrum tenuius, inversio electricitatum quandoque non obtinuit; quod qui fiat persequar brevi, fusam, quam vindex electricitas postulat, proferendo tractationem. Taurini, 26 Februarii, 1769. XXVI. Four 