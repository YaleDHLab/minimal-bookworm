(799) II.Epistola D.Johannis Friend ad Editorem missa,de Spasmi Rarioris Historia. Ea humanitate, Vir Clarissime, nuperum illud de Hydrocephalo a me dissecto Scriptum amplexus es, ut vereri debeam ne id mihi jure succenseas, si Patrocinium Tuum, ad quod me ita ingenue provocasti, tanquam non invitatus defugerem. Hoc nisi apud me multum valeret, vix jam oculis tuis obtulissem de affectu spasmodico eam quae sequitur Historiam: cujus quidem morbi ratio generalis licet obvia sit apud Authores & familiaris, norma tamen & Typus in ~ observatus ab omni fere convulsionum specie hactenus descripta multum abludit. Quaedam utiq; symptomata iis quae mox habebis non dissimilia recenset Jacobus Seidelius in Convulsione quam vocat Hyperphysicam, uti oris distortionem, exertionem linguae indecoram, & clamores deniq; ululatum canum referentes: at praeterquam quod morbus hic non naturali causae sed incantamento ab Authore ascribatur, alia ibi sunt symptomata nostris longe discrepantia; eaq; etiam quae consentiunt nec Typi insolentia nec Paroxysmi vel impetn vel diuturnitate cum sequentibus conferenda sunt. * Observ. Me ~ ~ 1. AEstate praeterita magnus apud nos percrebit rumor puellulas quasdam apud Blackthorn in agro Oxoniensi latratibus crebris more canum correptas esse. Duas scilicet familias pestis haec invasit: quarum unam forte adiit, ut de re tam inaudita sibi certo constaret, Vir omni rerum Medicarum laude praecellens D. Willisius; ille qua est semper in me benevolentia casum, qualem oculis accepit, mihi impertitns est, quem ipsius verbis hoc est optimis sic accipe. L l l l l Fune(800) Funestum hoc & inamaenum liberorum spectaculum reversurum ex itinere, ut orbiter inviserem, tum rei novitas, tum amicorum desideria paulo morabantur. Tunc enim non procul aberam a Villa dicta Blackthorn, quae passim hodie celebratur non tam loci antiquitate, quam sonora lue circumquaq; nota ac infamis. Ubi primum aures meas infestabat terribilis e longinquo ejulantium concentus; domum vero ingressum statim salutabat vociferantium puellarum horror propinquior, cuilibet harum respondente prorsus aequis vicibus violenta capitis motatione, quasi ad ejus nutum, pagi nequam tibicinem aemulantes, ingratam pariter modularentur harmoniam. Vultu erant ab omnibus spasmis immuni, praeter motus oris frequenter oscillantes; & pulsus iis sanorum similis, nisi sub finem paulo debilior. Sonus, ut mihi videbatur, non tam canum latratum referebat, quam eorum erat ejulatibus similis, nisi quod crebrior fieret, singultibus illum vicissim reciprocantibus. Morbus hic novus Cynicus nulli harum quinq; quas uidere erat, aetati pepercit; caeterum omnes pariter invasit, ab annum sextum aut circiter agente usq; decimum quintum. Saepe inter has vociferationes colloquijs pariter & sensibus integris fruebantur: Interdum renovans, more canum venaticorum, caeteras omnes quasi ad mali societatem vocaret. Tandem deficientibus spiritibus singulae cedebant paroxysmo velut Epileptico, quas quidem certo certius lapsuras stratus in domo media lectulus expectabat: paulisper alta quies. & qua lem sororum esse deceat, concors ac juxta decubitus. Actutum vero novus Spirituum orgasmus; quaeq; harum pectus aut alia membra ferire, & proximae cuivis facere molestiam. par puellarum aetate minorum dum ibi commoratus fui, expergesactae et soporem morbosum & sorores in lecto deseruerant: Caeterum ijs rediit eadem vociferatio, nec dissimilis capitis motantis spasmus. Nota & Visa dico, quae secus mihi fabulae viderentur; sed neque liberorum aetas haec suspectae esse fidei, neque lucri ftudium procul habitumaut parentum sinit conditio. Hi(801) Historia adeo notabili permotus; spectaculum hoc visu dignum arbitrabar, itaq; Jun. 12. 1700. Blackthorniam petens,alteram ibi familiam affectu hoc laborantem invisi; atque hic quidem filium unum & rres ejusdem matris filiolas motibus culvulsivis ante decemHebdomadas lacessitos reperi, praeeunte nec morbo aliquo nec evidenti causa. Initio quidem puellarum altera tantum correpta est; eam prima accessio ad duas horas exercuit, reliquae cum fratre, uti mater retulit, sororis aegritudine ita turbatae & perculsae sunt, ut intra paucos dies ipsae etiam terrore victae spasmodicis insultibus succumberent. Sub adventum meum omnes Spasmo immunes prae foribus ludos agebant, quo quidem otio ultra semihoram laetae fruebantur, satis longum scilicet ijs videbatur hoc tantillum intervalli, quod a multis retro Hebdomadis frustra optarant. Vul. tus ijs colore satis probabilis, sermo alacris, indoles perquam vivida, membra vegeta & ad motum quemvis idonea; nec ulla ab hoc affectu accrevit mali nota, nisi quaedam eaq; perexigua virium imminutio & languor, pulsus tam impetu quam intervallo rite compositus. Tandem puella natu major, annum agens decimum quartum, promore spasmis afficitur; unicum accessionis praenuntium sensit quasi Ventriculi intumescentiam, quae gradatim tanquam Globus ad fauces perreptans musculos Laryngis & capitis monuit, ut solitas contractionis tragaedias inchoarent, ascensus iste in omnibus notabatur paroxysmi certus & perpetuus praecursor, quem si sistere aut compescere conarentur, vehementiori impetu accessit insultus saevijtq; diutius. Sonus quem nulla interposita mora satis injucunde modulabatur, canum latratum aut ejulatum (aliter ac fama erat) non omnino referebat, videbatur potius incauditum quoddam Cantilenae genus extribus numeris sive tonis ijsq; bis repretitis compositum, quos suspirium veluti anhelum excepit, et tandem simplici modulo clausum, qui reliquis multo vehementior erat simulq; acutior. Desunt sane verba, quibus naeniam hanc L l l l l 2 ad (802) vivum depingam, nulla forte oratione pingendam; ejus scilicet ingenij est, quae fidelibus tantum auribus potest percipi, descriptioni parum commoda. Quin quomodoeumq; adumbratam contilenam continuo sere recinit puella; aliquando enim per intervalla modulos variabat quandoq; cum jam ei spiritus desiceret, velocius increbuit tum motus tum vociferatio, donec tandem pene suffocata modulum unum aut alterum interponeret concussionemq; capitis paulum reprimeret; hac arte scilicet resuscitatis viribus eandem cantiunculam statim de novo integravit. Huic semper comes adfuit capitis reciproca nutatio, quod jugi agitatione antrorsum retrorsumq; ex aequo ferebatur, motu aut semicirculari aut obliquo minime jactatum. In collo musculi valide tensi et inflati; caetera membra spasmis libera. His tamen cum insultibus conflictanti haud intercidit vel pedes suos pro arbitrio vel prout ~ erat in quamvis partem flectendi: Toto enim Paroxysmi tempore sensibus integris atq; imperturbatis fruebatur, et ad libitum imperantis vel sedebat vel obambulabat, verbo interim alicui efferendo prorsus impar. In vultu nulla coloris immutatio, oculi tanquam in morte immobiles, nulla usquam nisi in ore distortio, quae ibi ob Musculos contractos erat omnino Cynica. Durante Paroxysmo vix digitum ferijt pulsus. Hisce motibus agitat aultra Semihoram perstitit; in quo quidem statu vere luctnoso eam relinquere nox tum proquinquans me admonuit. Sorores cum sratre quanquam una astarent, praeter morem spasmo intactae. Noctu somnus ijs haud malus, si nempe hora decubitus ad eum fuerint proclives: Secus, Paroxysmi ad mane usq; ingruebant, brevibus aeque intervallis ac interdiu. Puellas ex altera familia cum novo anno morbus hic invasit; quo quidem tempore etiam fauces ijs, male affectae sunt & tumidae. Paulo postquam eae, de quibus jam sermo fuit, spasmis succuberant, hae Epilepticis insultibus cnm sensuum abolitione correptae sunt; interdum pectora~ (803) pectora furentinm more tundebant, interdum velut aestro percitae circumcursitabant, &c. quorum nihil sub tribus primis mensibus perceperant, ijs tantum Symptomatis quae a me descriptae sunt vexatae. Atrox haec liberorum Valetudo ut Empiricos consuleret matri persuasit; quorum ope cum frustra esset usa morbum a Veneficijs derivari satis obstinate credens, peritos a dire noluit: Fortunatas profecto Agyrtarnm partes, c m sicui morbo curando parum suffecerint,id non ipsorum inscitiae sed Daemonio tanquam ~ ~ statim ascribat rustica superstitio. Sed hunc naturalem esse morbum non prohibet symptomatum aut nova facies aut perennis duratio; Siquidem spasmi hujusce ratio cum communi omnium convulsionum indole congruit, a spiritibus scilicet animalibus oriunda qui turbas intra nervos cient musculosq; in varias pro orgasmi genio contractiones impellunt. Ita ut in hoc casu nihil praeter morem agat natura, neq; aliquid monstri prae se magis ferat quam in reliquis Spasmorum generibus; quippe motibus Organicis non minus Mechanice hic usa est, quam in Chorea S. Viti aut versatili illa affectuum Hystericorum scena, ubi nunc cachiunus, nunc ejulatus, nunc violenta pectoris percussio ope musculorum varie atq; invita voluntate peragitur. Cum igitur musculorum, tum qui laryngi & Capiti tum qui manibus & pedibus dicantur, eadem omnino sit vis, eadem ad spasmos aptitudo, quicquid novi & prodigiosi in puellis hisce reperiri videatur, id non tam a symptomatis ingenio quam a parte affecta derivandum est, cujus licet eo modo quo diximus convulsae exemplum non facile occurrat, eam tamen ita posse corripi minus mirabimur, siquid apud nos valet Cl. Willisij observatio, In pueris scilicet qui affectibus cordis & membrorum exteriorum exercitijs nondum assueverunt, materiam spasmodicam in nervos proximos h. e. eos 3ij 5ti & 6ti paris saepius incurrere; quare illis faciei & oris partes maxime convelluntur. Horum (804) Horum tamen Phaenomenaen causas disquirere, post ea quae de Motibus Convulsivis abunde ad manus sunt Volumina,esset opus fi non Vehementer ineptum,certe nimis arduum: quanquam siquis anatomiam, ad exemplum Cl. Bellini, Mechanices studio scite conjunxerit, ab eo sanior hujus morbi Theoria expectanda foret, quam forte aut ex Veternm inanitione & repletione aut Recentiorum copulis explosivis potest erui. AEgri in duabus hisce Familijs erant Consobrini, utrum in causa fuerit cognatus Sanguis, ut altera familia per menses aliquot intacta morbum tandem affinem susceperit, horoscopi & sympathiae studiosis conjiciendum libens relinquo. Haec tu, vir doctissime, tuo more benigne accipies, qui quam vis inter tua scripta nihil poni sinis nisi accuratum & perutile,leviores tamen aliorum conatus & foves semper & amplecteris. Quicquid vero de hisce nugis senseris, id saltem mihi curae fuisse velim putes, ut tibi notum facerem quo in honore sit tum Ingenij tui praestantia tum morum humanitas apud Tibi omni observantia devinctissimum Mart 31. Joh. Friend. AEd. Christ. Oxon. Pa 