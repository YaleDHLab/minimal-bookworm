[602] IX. De Disparitione Annuli Saturni An. 1743. & 1744. ex Epistola a Dno Godofredo Heinsio ad Dnum Petrum Collinsonum, R. S. S. data. SAturnus circa finem hujus & circa medium sequentis anni suo annulo orbatus apparebit per telescopia longitudinis praegrandis. Rarum hoc est phaenomenum, quod quidem singulis quindecim annis contingere deberet; interdum vero ex defectu commodi terrae situs respectu Solis & Saturni elapsis annis 30. vel 45. demum accidere solet; siquidem istud ab eo tempore, quo Hugenius veram annuli conditionem primus detexit, tribus circiter vicibus tantum observatum fuit. Propter emolumentum, quod ex observatione rari hujus phaenomeni in theoriam annuli Saturni omnibus numeris nondum absolutam redundare potest, praediction ejus instituere non incongruum visum est, quae sequentes involvit conditiones. Read Nov. 24. 1743. Duae dantur primariae conditiones, quas in ejusmodi praedictione attendere oportet. Concernunt istae transitum producti plani annuli per centrum Solis & per centrum Terrae. In utroque casu Saturnus annulo orbatus apparet; in primo quidem, ex defectu sufficientis illuminationis annuli a Sole; in altero, quia margo gracilis annuli oculo directe obvertitur, cujus proinde lumen debile oculum sensibiliter non afficit. Ambae conditiones rarissime eodem temporis momento contingunt. Si igitur istae diversis temporibus accidant, fieri potest ut a tempore unius conditionis usque ad [603] ad tempus alterius productum annuli planum Solem inter & Terram transeat. Hoc casu superficies annuli non illuminata Terrae vel oculo obvertitur, quae annuli disparitionem, in disco autem Saturni fasciam obscuram, efficit. Anno sequenti 1744. productum annuli planum transit per centrum Solis d. 10. Julii hor. 22. styl. nov. in meridiano Parisiensi; per centrum Terrae vero d. 25. Augusti hor. 3. A termino primo usque ad alterum annuli planum productum Solem & terram semper interjacet; verum post d. 25. Augusti illuminata annuli superficies terrae iterum obvertitur. Hoc modo ex his conditionibus annulus Saturni disparebit d. 10. Julii, hor. 22, nec, nisi post hor. 3. d. 25. Augusti, in conspectum iterum redibit. Statim post disparitionem fascia larga obscura discum Saturni supra ventrem ejus (vel infra centrum in tubo astronomico) occupabit, quae successu temporis arctior evadit, & tandem circa d. 25. Augusti disparet. Si ejusmodi fascia per centrum disci Saturni transiens circa d. 25. Augusti adhuc conspici posset, indictio foret, annulum crassitie sensibili praedictum esse. Praedicta disparitionis & apparitionis annuli tempora firmis quidem innituntur principiis; caelo tamen non respondebunt. Annulus citius, quam d. 10. Julii, disparebit, & serius, quam d. 25. Augusti in conspectum veniet. Neutrum caret ratione. Transitus scilicet plani producti annuli per Solem non sola est disparitionis causa. Requiritur praeterea sufficiens annuli a Sole illuminatio, ut iste in conspectum redire possit, quae vero certam Solis super plano annuli elevationem supponit. Hanc 1/4 gradus aequalem, vel etiam minorem, statuit Maraldus. Sumta priori, annulus 14 dies [604] dies ante stabilitum terminum diei 10. Julii, vel die 26. vel 27. Junii ultima vice sufficienter illuminatus & disparitioni proximus erit, quae lumine successive decrescente paulo post eveniet. Observatio de praedictionis eventu decidet, & terminum anticipatae disparitionis certius definiet: in hoc enim praedictionis genere error aliquot dierum vix evitari potest, tum quia Sol altitudinem super plano annuli per paucos dies sensibiliter non mutat, tum quia terminus sufficientis illuminationis nondum exacte definitus est; praesertim vero, quia diversitas telescopiorum in observatione hujus phaenomeni adhibitorum, & diversa oculorum acies discrepantiam non exiguam producere valent. Quamobrem statuere licebit, annulum circa finem Junii vel initium Julii dispariturum esse. Eodem modo annuli quidem aspectus cessabit, quando planum ejus productum per centrum terrae vel oculum transit; disparitio tamen ejus locum quoque habebit, quando oculis super illuminata annuli superficie sufficienter elevatus non est, quippe quo casu ista radios Solares nimis oblique ad nos reflectit, ut oculorum sensum movere nequeant. Supponi autem solet, elevationem oculi super plano annuli uni gradui aequalem requiri, ut ansae Saturni in conspectum venire possint; quo posito, annulus non d. 25. Augusti, sed d. 10. Septembris demum apparebit. Ast terminus hic sufficientis elevationis oculi super plano annuli minoris adhuc est certitudinis, quam supradictus illuminationis sufficientis terminus; unde non mirum erit, si etiam hic eventus a praedictione aliquot diebus aberret, praesertim cum variatio, quae ex telescopiorum & oculorum diversitate oritur, nondum satis cognita sit. Iste autem terminus exactiori modo determinabitur [605] bitur ex observatione, cui casus exoptatissimus in praesenti velificatur. Circa finem scilicet Novembris anni hujus 1743. terra valde appropinquat ad superficiem annuli productam, quae a Sole illuminatur, ita ut terra die 22. Novembris non nisi uno gradu super ista elevata sit. Inde terra adhuc proprius accedit ad dictam superficiem usque ad d. 8. Decembris, quo illi proxima est sub altitudine 34 1/2 minut. Terra deinceps recedit iterum a praedicta superficie, super qua d. 29. Januarii 1744. altitudinem unius gradus nanciscitur, quae successu temporis adhuc crescit. Si igitur terminus sufficientis elevationis oculi super plano annuli uni gradui aequalis pro certo assumatur; statim post d. 22. Novembris hujus anni ansae Saturni disparere, nec nisi die 29. Januarii sequentis anni in conspectum redire debent. Sin autem oculus elevatione tantum dimidii gradus super plano annuli opus haberet, ut conspectus annuli concederetur; nulla ansarum Saturni disparitio circa finem anni currentis futura esset; sed annulus demum circa finem Junii vel initium Julii sequentis anni oculis nostris ex ratione supra allegata subduceretur. Hoc modo terminum praedictum observatio optime definiet, si advertatur, an & quando annulus circa finem hujus anni dispareat, & circa initium sequentis iterum appareat. Eo casu, quo annulus plano suo producto terrae propinquior disparere vel apparere solet, observatum fuit, Saturnum ansam utramque non eodem tempore perdere vel recuperare; necnon ansas curtatas & inaequalis magnitudinis apparere. Hae circumstantiae attentionem observatoris merentur, ut conjecturae robur addi possit, qua omnes annuli partes non in eodem plano sitas esse astronomi collegerunt. K k k k Si [606] Si jam conditiones hactenus enumeratas ex assumtis principiis breviter repetere velimus; sequentia ordine temporis phaenomena obvia erunt. Ansae Saturni hoc anno usque ad finem Novembris conspicuae tunc disparebunt, nec nisi circa finem Januarii sequentis anni in conspectum redibunt. Ab hoc tempore Saturnus ansas suas retinebit usque ad finem Junii, vel initium Julii, quo tempore istae, lumine successive decrescente, disparebunt. Phasis rotunda Saturni tunc conspicua erit usque ad initium Septembris, circa quod adspectus annuli redibit, per quindecim annos deinceps duraturus. Per totum tempus situs Saturni respectu Solis observationibus favebit, si eam excipias, quae reditum annuli mense Septembris anni sequentis concernit: Hoc enim tempore Saturnus crepusculo oculis eripietur, conjunctioni scilicet cum Sole proximus, quippe quae die 14. Septembris continget. Vale. Dabam Petripoli, d. 13. Septembris 1743. X. An 