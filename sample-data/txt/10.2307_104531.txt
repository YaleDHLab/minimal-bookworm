IX. Brevis historia naturalis, sive de Vita, Genere, Moribusque Muris Alpini: Autore Jacobo Theodoro Klein, Reipubl. Gedanens. a Secretis, et R. S. Lond. S. communicata per Petrum Collinsonum, ejusdem Societatis S. B E S T I AE ex murium gliriumve genere ad animalia industria numerantur. Nulli bestiatum, nedum insectorum multitudinibus, ingenitam denegamus industriam, i. e. mores et studia, pro vitae suae genere, ad conservationem et progeniem adaequata. In quibusdam circumscripta nobis videntur; uti juxta aranearum tribum, sive ex tells, staminibus, retibus vel cassiculis scientifice constructis, sive ex latebris victum capientium; quaedam philomusos dixeris, ut admirandum animal Castorem (a), lignationis, hydrographiae, aggerationis et architecturae Read Feb. 25. 1747-8. (a) Cons. quadr. Hist. prodrom. p. 19. --Hist. de l' Acad. des Scienc. 1737. p. 10. ibid. On ne trouve guere parmis les grands Animaux, que les Castors, qui ayent une de ces industries singulieres et incomprehensibles a l'Esprit humain. [181] tecturae studiosum; nonnulla pharmaceuticam et geometricam artem edocta, ut Apes; rursus alia ad artes mere liberales: Petauristae, serrarii, naviculatoris (b) ut Sciuri, se profitentia; ne dicamus de insidiatoribus, praedatoribus, ut Baviis, et sicariis, latrocinia et abactionem exercentibus, Urso, Lupo, Vulpe, Mustelis; sic nemo facile animalibus industriam, pro vitae suae genere, abjudicaturus. Sed valde fallimur, fallimusque aliquando, circa mores nonnullorum, quos ingenitae industriae superaddimus, multoties cerebrinos. Errores nobis ipsi tribuamus, quod saepissime historiolas ex antiquitate ad nos transfusas aequi bonique habemus, quae vero ad rectae rationis examen revocatae in fabulas abeunt. Ecquis, emuncti nasi, cum mundo symbolico crederet, Leaenam catulos edere inanimatos, rugitu matris vel patris animandos? Quis informem massam sive molam Ursi, lambendo a matre in sui similem bestiam efformandam? Quis angues, quos astutia et malitia omnes bestias antecellere dicimus, e cavernis, narium cervi spiritu evocandos, ut se devorati patiantur? Quis fide dignus testis centesimum Cervi superavit annum, quo hujus lacryma ipsa ossibus ad oculi canthum accreverit ea duritie, quae cornu superaret? Quis cum Sophocle lacrymas Gallo-Pavonis vel Meleagridis (c) verteret in Succinum? Et sexcenta commenta reliqua. Quod (b) Phil. Trans. No. 427. p. 38. (c) Cons. Franc. Vetez. Hist. de los animales, p. 70. Sophocles entre los antiquos, dixo, que et Succino era lagrimas congeladas de unas aves llamadas ~ de los Griegos, las quales ~ ~ genero de Gallinas de las Indias o Moriseas. A a 2 [182] Quod ad MURES ALPINOS attinet; nomen habent a summis Rhetiae Alpibus, herbarum graminisque fertilibus, in quibus habitant. In Sabaudia audiunt Marmotae, in Germania ~ ~, in Ukrania, Podolia in montibus Scepusiensibus, necnon in Russiae Palatinatu ad pagos Podicemne et Zimnawoda Bobasci (d) ad montes vero Carpaticos Swiszez, unde vallis Swiszeza denominatur, Gallis, Rats des Alpes. Fele domestica corpulentiores sunt; juniores rufi; adulti subfusci coloris; pilis rigidiusculis; pedibus brevioribus; capite contracto; naso quasi diviso; ore felinis pilis stipato; dentibus sciuri, vel potius fiberinis; collo dorsoque latis et obesis; auribus decurtatis, quasi mutilis, rotundis; oculis speciosis, prominentibus; cauda adinstar caudae muris avellani, quasi compressa et pilosa, palmam cum dimidio longa; digitis unguibusque sciuri aemulis, sed fortioribus. In libertate fructibus, herbis, gramine, radicibus, imo et insectis vaginipennibus ac locustis vescuntur; cicurati variis obsoniis, inprimis lacteariis (e) delectantur; carnes, panem, fructus, similemque pastum, ut sciuri, anterioribus pedibus ori admoventes. Catulos ponunt tres vel quatuor; ab autumno in verna usque tempora, per familias juncti, in cavernis ad figuram literae Y excavatis, et bene obturatis, satis ample fornicatis, also somno inter tantillum straminum vel faeni sepulti quiescunt; sole rursus propitio (d) Rzaczynski, in auctario Hist. Nat. Polon. p. 327. quod nondum publice prostat. (e) Murmuratum edunt, dum morsu bibunt lac: Unde Germanis, me judice, Murmel Thiere; i. e, murmurans Bestia. [183] pitio evigilant, vigilantque claustra solventes, et ad egestionem faecum, ad pastum, et ad opera aphrodisiaca exeuntes colludunt petulanter, uti solent mures inprimis campestres, saltantes et in arborum truncos ludibundi scandentes; aliquando bipedes ingrediuntur; vocem catelli vel acutum fistulae sonum edentes. Tardissima ipsis est per hyemem sanguinis circulatio; tardissimae omnes sunt corporis secretiones; nulla interim seri vel lymphae revectio, ut tandem sanguis omni pene sero orbetur (f). Omentum et vicina interanea admodum sunt obesa. Ruminantes non dixeris; ventriculum enim simplicem habent, membranosum, licet in libertate constituti herbivori sint; versus intestinum caecum valvulas observaveris conniventes, annulares, et veluti in ramos protensas, prout ingressus Ilei inter duas tunicas annulares; ita, ut nullus prorsus concedi possit excrementis, pro egestione, ad intestina tenuia regressus, quorum tamen collectio per integram hyemem (qua dormiunt) fit, quae amandantur ad caecum, ibique ad vernum usque tempus perdurant. Hoc vitae genus est, illi sunt mores, quos exploratos habemus Murium Alpinorum, qui BOBAKI vocantur. Quid per Emptram, murem montanum, intelligant Albertus et Agricola, me latet; cum mure autem Norvagico, Lemmus, Leming, Lommer dicto, Mures Alpini nihil commune habent; illos Wormius (f) Philos. Trans. No. 397. 2 [184] Wormius (g) in nubibus generari vult, exinde in Norvagiam deciduos, qui tamen et in Lapponia sunt frequentes. Moribus Marmotarum superaddidit Plinius, sed notanter ex relatione aliorum, prorsus singularia:`` Sed si pabulo ante in specus convecto, cum quidam `` narrent, alternos marem et f~minam supra se com`` plexo fasce herbae supinos, cauda mordicus appre`` hensa, invicem detrahi in specum, ideoque illo `` tempore detrito esse dorso.'' Hanc narrationem vertit Agricola in historiam Marmotae naturalem: `` Mira vero, inquit, eis machinatio et solertia, cum `` faenum jam congesserunt; unus enim humi stra`` tus erectis pedibus omnibus jacet in dorso, in quem `` tanquam in plaustrum quoddam caeteri ea, quae `` congesserant, conjiciunt, et sic onustum cauda `` mordicus comprehensa in specum trahunt, et quasi `` quodammodo invehant.'' Cui Gesnerus non videtur assentire, inquiens: Eodem modo Castorem ligna advehere, et Taxos effossam terram pro domiciliis, donec satis ampla sint, vehere, apud recentiores legimus (h). Fides penes autores esto: Facetiam quoque (g) In museo suo et in peculiari tractatu, cui titulus: Historia animalis, quod in Norvagia quandoque e nubibus decidit. Hafniae 1653, 4to. Conf. Scheffer. Lapponia, c. 29. ~. ~. 1741. X ~. Linn. act. Suec. et Fauna Suec. (h) Notum potius testatumque facimus: Castores xyloromos, non per terram sarraco, sed per flumina, infixis in ligna ad littora caesa dentibus suis, lignationes pro palatiis advehere. Rzaczynskci p. m. olim hac de re me conveniens responsum tulit: Noli figmenta comprobare. Fuit apud nos vir militaris strenuus venator, qui omni animo, invocatis cunctis divis, nobis persuadere volebat, quod Vulpes terram in cryptis inversae caudae imponat, eamque retro gradus extra antrum, ~ ~ ~, deponat. Sed fabula manet. [185] quoque hominis industrii et fictum appellare idem. Solere hos mures soenum in dorso gestare, cauda per dorsum reducta, et mordicus apprehensa (i) obfirmatum, pro fune scilicet, ut homines faenum bajulant. Miramur, doctissimum Spon suprafatam narrationem ex animo pro vera venditasse historia: `` Rats `` des Alpes faisant provision l'ete pour l'hyver du `` foin et d'autres herbes, qui leur sont necessaires, `` pour s'en acquiter plus promptement, il y en a un, `` qui sert de Charrette, se mettant sur le dos, les `` pattes en l'air, et embrassans le foin. et un autre, `` qui sert de Charretier, et le tire par Ia queue `` jusqu' a leur tanniere; ce qui est cause, qu' on leur `` ordinairement le dos tout pele (k). Magis miramur novissimam relationem, magni, et post fata, nominis CARDINALIS POLINIACI Mures Alpinos bella inter se gerere, trucidare se invicem belligerantes, et victores victos secum ducere in servitutem ad sustinenda servitia domestica, et pro invehendis rebus ad victum necessariis (l) mores ante a nemine observaros; quos si Eminentissimus Purpuratus (i) Cum tamen muribus Alpinis sit caudae nimis curta supellex. (k) Et faenum et herbae recentes in antris putredinem hyeme ~. Caeterum obesitas dorsi, petulantia et somnolentia raritatem pilorum in dorso marmotis, et fetis et cicuratis, conciliant. Nonne et alia quadrupedia (fere omnia pilosa) capillorum defluvia patiuntur? (l) In Antilucretio, lib. vi. vers. 185. seq. (Paris. 1747, 8vo.) (Baubaces patria dixerunt voce Poloni) Vulpinum genus de latebris et gramine certant. -In captivos dominorum provida miras Saevitia exercet paenas, maesta agmina condunt In foveis, coguntque omnes servire per annos: Atque [186] ratus ipse suspectos non habuit, nobis imperaverit: obtinere jus belli et pacis inter bestias sui generis; cum tamen Cornix cornici nunquam perfodit ocellum. nec lupus lupum est; et quem in finem mancipia Marmotis pro victu colligendo necessaria? Quod certo certius novimus, Mures Alpinos vel per octo menses dormire, nullis obsoniis opus habentes; nec ullum mancipiorum negotium, quasi per tractatus d' Assiento, inter illos et alias bestias intercedere potest, nisi forte ipsis abuterentur, prout homines mancipiis auro solido comparatis jure utuntur ad fodiendam terram. Quicquid autem sit juxta novellam historiam; juxta antiquam fabulam ridiculum audit; equis ad posteriorem currus partem uti, et inverso ordine naturae, contra naturalem, pilorum et exuviarum dispositionem, mordicus prehensa, temonis loco, cauda animalis, idem animal, quasi maleficum et damnatum, veluti ad currum vel traham religatum trahere, inque ipsa via vecturae adferre obstacula. Si pro lecto opus habent mures faeno, sufficit ejus parca collectio et transportatio vel ore vel pedibus anterioribus mediantibus, quod et bipedes ingredi posse bestiolas novimus. Sic est: Historia naturalis non bene digesta abit in fabulam; praejudicia vero et nimia credulitas Veritatem, etsi cominus satis cognitam, longissime aliquando propellunt. Hoc est. X. Atque ubi tempestas bruma veniente rigescit, Et complenda manet secto cellaria foeno, Protinus ad messem ducunt servata ferendam Mancipia, inversisque solum premere atque supinis Corporibus, tum crura jubent attollere sursum, Quatuor erectis perstent ut gramina palis. Inde onerant caudaque trahunt animantia plaustra: Erasoque vias miserorum tergore verrunt. 