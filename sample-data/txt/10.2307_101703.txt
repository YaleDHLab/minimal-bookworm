Mr.Flamsteeds Answer to the former three Letters, containing also some celestial Observations. Viro clarissimo Domino Johanni Dominico Cassino, Astron. Regio Parisino. Joh. Flamsledius S. P. I Unae ad 33 um Leonis appulsum, sereno ad votum aere tibi observare contigisse, valde laetor; quodque eum mihi communicare voluisti, grate habeo. Paratus eandem Occultationem praestolabar; sed nubes, caelum undiquaque fere nocie hic subtegentes, istac me felicitate privarunt. Optandum equidem, id utrisque nostrum pari tunc serenitate arrisisse; melius quippe ab eadem, accurate observata, Meridianorum nostrorum differentiam investigare potuissemus, quam vel ab Occultatione ultimae Geminorum, Londini & Gedani in Eclipsi Lunae Januar. 1. 1675. notata, vel ab Eclipsibus Lunae nuperis, quibus ad id negotiam hactenus usi fuimus. Differentiae enim, ab Ecclipsi Lunae Junii 27.1675. Londini & Parisiis observata, deductae, vix fidere possum; quippe, licet tempora phasium a Vobis observatarum accuratissime determinata credam; Ego, cum amplior non suppeteret, Quadrante usus fui 20 tantum digitorum radio, ad horologium corrigendum, quique nuda duntaxat habuit pinnacidia; & propterea de momeato phasis alicujus certior esse vix potui quam ad unum minutum horarium. Novissimam Eclipsin Decemb. 22. instructior observavi; cum tamen mihi aer subnubilus extiterit,&,propter obliquam Lunae in Umbram terrae incidentiam,tardissimus fuerit ejus ad Maculas appulsus, minus apta fuit haec Eclipsis huic negotio. De Occultatione ultimae Geminorum,quam cum Streetio nostrate Edmund.Hallejus observarat, quaque ad differentiam Moridianorum Londini & Gedani usus sum, cum Hallejum interrogarem, ingenue fassus est, nec accurate admodum, nec satis amplis Instrumentis observationem eam factam fui~e. Incerta igitur inter duo minuta horaria manet etiamnum Meridianorum nostrorum diffe(566) differentia, quane tamen nullus dubito nos pro votis aliquando determinaturos esse, si modo Mensis hujus phenomenis observandis utrique nostrum optata caeli serenitas pariter suppetierit. Conjecturas de suturis Anni hujus phaenomenis in Diario editas festino calamo describebam: Unde evenit, quod quosdam Appulsus, sed pauculos omisi; quos tamen, exinde iterum perlustratis Lunae diurnis motibus in Ephemeride, praevidi. Horum praecipuus erat Lunae supra Jovem transitus, quem die Lunae Februar.28. St.vet.mane, ut sequitur, observavi. V.Fig.2.supra,p.557. Hora horologii correcta. h. 4. 20. 15. 4 a limbo Lunae lucido 26. 9. 4. 47. 0. ae. capta diameter 31.30. 4. 49. 30. 4 a cuspide proximo 26.28. 4. 52. 15. 4 rectam per cuspides ductam praeterierat decima parte distantiae vel 3 circiter, oculari per tubum conjectura. 4. 56. 0. 4 a cuspide 27.33. 5. 1. 15. --a recta per cuspides 7.53. 5. 3. 30. --a cuspide 28.22. 5. 7. 25. --a recta 9.58. 5. 10. 50. --ab eadem 11.55. 5. 15. 50. --a cuspide 30.27. 5. 21. 20. --a limbo remotiori.dub. 62. 4. 5. 26. 0. --a cuspide proximo 33. 0. 5. 31. 25. --a recta per cuspides 20. 9. 5. 37. 0. --a cuspide 36.15. 5. 41. 10. --~ae altae 10 1/2 g. diameter circ. 31.53. 5. 48. 30. differentia altit. limbi ~ae inferioris & 4. 23. 1. 5. 52. 40.4 a cuspide proximo aberat 41.40. 6. 9. 40. a cuspide 47.29. dubia. 6. 19. 40. Lux diei fortior adeo ~ae cuspides hebetarat, ut, Jovem etiamsi potuerim videre, ejus tamen ab iis distantias diutius non potuerim determinare. Orientem Lunam a conspectu meo detinuere primum Horizontis colliculi, & deinde vapores, ad usque h 4. 20~, cum Jovis per eos languide emicantis, primitus a limbo Lunae distantiam cepi: Sed protinus nebula superveniens eam rursus ~, nec conspiciendam iterum permisit ante h. 4. 47~; tunc autem nebula subito discu~a, Jovem clare vidi cum Satellitibus, laetissimaque usus fui ad exortum Solis serenitate. Maturtor, hora fere dimidia, apparuit Jovis ad rectam per cornua ductam appulsus, quam promiserant Ephemerides. Praeterea an a vobis observatum boc phaenomenon fuerit, scire plurimum cupio. Apparuisse (567) Apparuisse in Germania Cometam audivi, mense Decembris; nusquam tamen ipse conspexi, nec a nostris alicubi visum intellexi. Hesterna nocte monitu tuo exeitus, Caelos infra Procyonem perlustrans, Nebulosam ossendi, latam, & Stellulis confertissimam. Hanc eandem credo, quam Tu observasti; certior e~em, ~ quanta ejus fuerit Declinatio vel Altitudo meridiana, indicaveris. Novam etiam in Pectore Cetis saepius ante octo menses vidi, nec minorem quam Tu innuis. Sed de Mercurio nihil pronunciare possum, siquidem nullas circa ipsum circumpositas fixas intra tubi capacitatem inveni; & ampliora nondum confecta sunt Instrumenta, quibus ejusdem a Stellis remotioribus distantiae rite capi possint. Vale,Vir Clarissime, &, si quas Occultationum futurarum Observationes Caeli indulserint, perge, ut caepisti, me earum facere participem. Ego meas vicissim lubentissime semper concedere paratus sum. Grenovici, A. 1676. Martii 4. 