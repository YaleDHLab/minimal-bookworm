VII. Alberti Halleri Archiatri & Consil. Aul. Reg. Medic. in Acad. Gottingens. Prof. & Reg. Soc. Lond. Sodal. Experimenta aliqua ad Respirationem pertinentia. COntroversia de respirationis modo nuper exorta est, cujus historiam hic recensere nihil adtinet. Sufficiat contraxisse experimenta in duo capita, quae ad rem perficiendam spectant. Dubium primum fuit, num musculi intercostales interni elevent costas, ut primus vester Mayovius invenit; an deprimant, ut olim Galenus, tum Franciscus Bayle, et alii. Dubium alterum fuit, an aer elasticus reperiatur T t inter Read Feb. 1. 1749.-50. [326] inter pleuram et pulmones, an omnino pulmones pleurae continui sint. Sexaginta fere viva animalia incidi, praeter alia experimenta. In iis repertum est, quod nunc vobis I L L U S T R E S V I R I, propono, rogatosque volo, ut repeti pericula jubeatis, atque, fi omnino meis consentiunt, finem inponatis controversiae. Ad primam quaestionem. Cani religato nudentur musculi pectoris, cute remota, in superiori maxime parte, ubi res evidentior est. Removeatur praeterea pectoralis uterque, et destruatur tantum de exterioribus intercostalibus, quantum sufficit ad observandam conditionem et actionem internorum. Utile fuerit animal cogere, ut quam vehementissime inspiret: quod fiet inprimis pectoris altera parte foramine pertusa, ut aer subire, et alterum pulmonem inutilem reddere possit. Ita enim animal pulmone superstite, quam maximo cum conatu utitur. Non tamen necesse est pleuram perforare, et irritatus canis, etiam absque ea vi valide respirat, si alcohole vulnus tangatur. Adparebit ita, in inspirando, costarum intervalla ~ proxime ad se invicem accedere, ut ultra medium sibi propiora fiant, musculos internos laborare vehementer, tumere, durescere, costas adscendere omnes, prima excepta, quae tantillum movetur, rotari omnes circa punctum imaginarium, quod est in appendice cartilaginea haud longe a sterno, ut costae pars sterno conmissa descendat, pars a sterno remota adscendat, et extrorsum vertatur. In expiratione descendunt costae omnes, iterum prima excepta, quae parum nutat; intervalla, in vehementi expiratione, longiora fiunt, et tenduntur, et qui[327] quiescunt interni musculi. Haec ad primam quaestionem. Ad alteram. Sumatur animal quodcumque vivum aut mortuum, mergatur sub aqua, et sub aqua prudenter, ne pulmonem laedas, pertundatur pleura. Si aer elasticus est inter pleuram et pulmonem, bullae adscendent per aquam. Si nullae adscendunt, nullus adest aer. Id me rectius nostis, et ex principiis patet. Sed repetita satis experimenta feci. Bullae nunquam adparuerunt in ullo experimento, et videor mihi nihil praecipitis corollarii inde deducere, si inde conclusero, nullum adeo elasticum aerem inter pleuram et pulmonem esse. D. Gottingae, d. 6. Jan. 1749. 