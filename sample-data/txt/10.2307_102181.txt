Historia Ulceris in Inguine dextro, Intestinorum faeces emittentis; a Dno. Gui: Earnshaw, Medico Alcestrensi, descripta & communicata. MUlier quaedam Alcestrensis in agro Warwicensi, annos quasi quadraginta nata, a vicino oppido domum rediens, subito corripitur do ore vehementi inguinis dextri, cui successit singultus violentus: post semihoram tumor ibidem oritur ad quantitatem nucis moschatae, qui sensim fit durus, & tandem niger. Mulier febre, & aliis Doloribus adeo vexatur (nullo in auxilium Medico vocato) ut sui impos neminem astantium cognovit; ita ut precibus publicis Deo commendatur,tanquam jam moritura:tandem applicatione nescio cujus Cataplasmatis, aperitur Bubo; a quo aperto quicquid bibit editve, immutatum plerumque intra horae quadrantem vel dimidium, exit, sine vel minimo seu in ulcere, seu in Intestinis, dolore; ita ut cum die quodam [1205] dam lac coctum comedisset, ex ulcere primo lac ipsum, postea coagulatum, cum crepitu (tanquam ab ano) & spuma erupit: imo cum pulli partem cum petroselino comederat, utrumque per ulcus deposuit. Tandem ego vocatus (pro more talium animantium, ut scilicet animam jamjam egressuram paululum retardarem) invenio faeminam Hecticam, emaciatam, sitibundam, urinam tamen sedesque, sine ullo dolore statis temporibus deponentem; ulcus 3 vel 4 digitos longum, latum vero unum, minime profundum, sed cum cute pene aequale. Ptisanam laxantem mitto pro 4 dosibus; sed cum Dosis. prima statim per ulcus effluxit, nulla sede per diem sequuta, Bolum dedi purganten; post semihoram etiam istius partem emittit. Postea tamen sedes duas cum multo minore, quam ante, ab ulcere effluxu; eundem Bolum die sequenti cepit; unde sedes tres, easque amplas habuit, cum scybalis multis; ulcus vero parum emittit, totam per noctem. Exinde potus exiccantis, & traumatici libras duas vel tres quotidie bibendas, interdum bolum etiam repetendum suadeo; horum usu per dies 14 (ut memini) sana evasit, & adhuc sana vivit. Part 