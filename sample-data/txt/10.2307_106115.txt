[433] XLV. Transitus Veneris & Mercurii in eorum Exitu e Disco Solis, 4to Mensis Junii & 10mo Novembris, 1769, observatus. Communicated by Capt. James Cook. I N S T R U M E N T A quae observandis hisce phaenomenis utrisque destinaveram, erant sequentia: horologium nempe Astronomicum a Domino Shelton fabrefactum, sed pendulo & anchora Domini Graham instructum: quadrans porro astronomicus, cujus radius est 21/2 pedum, a Domino Dollond confectus: telescopium denique Gregorianum trium pedum, micrometro objectivo sive heliometro instructum, atque ab eodem confectum, quod maxime excellit. Read Nov. 21, 1771. Quod ad pendulum supradictum, quo fere per septennium usus sum, motus ejus oscillatorius, qui motum solis medium exacte sequitur & indicat, quemque per plures altitudines aequales solis & fixarum, ante & post habitam observationem denuo examinavi, in metiendis minutis secundis vere ~ est, et in eo ita uniformiter procedit, ut ab uno solstitio ad alterum vix tribus secundis ab illo recedat. VOL. LXI. K k k Quadrantem [434] Quadrantem porro probe examinatum, qui in ejusmodi quoque observationibus magni momenti est, & ab astronomis vulgo applicari solet, huic ipsae observationi eum in finem destinaveram, ut in horologio differentiam temporis elapsi inter mutuos limborum solis & planetarum contactus ad fila serica, in communi vitrorum foco tensa, habere atque eo ipso differentiam altitudinis & azimuthi inter solis & planetarum centra determinare possem; observato enim tempore elapso inter contactum limbi solis & planetae ad unum idemque filum, concluditur inde differentia altitudinis eorum, si nempe fuerit filum horizontale; differentia vero azimuthi inter utrumque eodem modo concludetur, si filum fuerit verticale. Denique ex observata ejusmodi differentia altitudinis & azimuthi inter centra solis & planetae, ipsam quoque differentiam longitudinis & latitudinis inter utrumque, tempore observationis habitae, deducere licet. Sic equidem methodo praedicta situm & motum Veneris ac Mercurii, non tam in disco Solis, quam in ipsa eorum orbita, ope quadrantis determinare studui. Illud ipsum vero praeprimis ope micrometri objectivi efficiendum putavi, ut nimirum distantias planetae a proximo limbo Solis in ejus disco successive metiri possem; a quo elemento caetera pendent: quam quidem methodum prae caeteris exactam praeferendam duco. Interim eventus spem frustravit; vota & conamina in utroque casu irrita fuere, neque unicam ejusmodi sive Veneris sive Mercurii observationem in eorum transitu obtinere potui; caelum namque minus serenum jam ab exoriente Sole ad horam usque octavam (in transitu Veneris) mutabilem valde faciem praebebat, [435] bebat, et aliquando nubibus prorsus obductum erat: sed faciem brevi post mutavit, Solisque imaginem, quae antea vix per aliquot minuta distincte videri poterat, nunc ad finem usque phaenomeni pleno quasi jubare conspiciendam dedit. Caelo ita favente, exitum Veneris e disco Solis, telescopio supra dicto, clare, distincte, nec minus accurate, hunc in modum observari: 1769 4 Junii Contactus interior sive initium exitus h ' '' ante mevidebatur 8 30 13 ridiem Contactus exterior sive exitus totalis visus 8 48 31 Eadem caeli facie serena, eodemque successu exitum quoque Mercurii observare licuit: nempe 10 NoContactus interior sive initium exitus vembris videbatur ante me7 33 32 Contactus exterior sive exitus totalis visus ridiem 7 35 11 Tempora in utroque transitu hic notata, ubique tempus verum indicant. Caeterum plura de his videantur in Actis Societatis Scientiarum Batavae, quae Harlemi floret [a]. Situm geographicum observatorii non ita pridem exstructi, sive ejus latitudinem & longitudinem, exacte (ni fallor) determinavi. Prior sive Elevatio Poli Antarctici in illo, per plures altitudines Solis meridianas & quidem solstitiales, nec non fixarum aliquot, determinata quam proxime accedit ad 6~ 10~. Posterior autem, sive differentia meridianorum hoc inter & Regium observatorium Parisiense, per aliquot immersiones & emersiones primi satellitis Jovis, per eclipses binas lunares, atque per occultationem fixae a [a] Vol. XII. A. 1770. p. 123. K k k 2 Luna, [436] Luna, determinata, inventa fuit 104~ 30~ sive in tempore 6h 58~. Observationes eum in finem habitas, nondum quidem in Europam transmisi, brevi autem & infra paucos dies ad Societatem Batavam, volente Deo, transmittentur. Bataviae, in Observatorio 25 Decembris recens exstructo. 1770. Johan Maurits Mohr, V.D.M. Senior, & Societatis Scientiarum Batavo-Harlemensis Membrum. Received 