Philos.Trans.Vol.LII.TAB.XVI.p.547 G O 117 pedes 260.pedes. R ~ 143. pedes. H T M L I A K F X 104.pedes. E S M ~ P C Q B ~ [547] XCI. Descriptio Fontis Hieronis in Metallifodinis Chemnicensibus in Hungaria, anno 1756 extructi; Auctore Wolfe, M. D. Communicated by Mr. Henry Baker, F. R. S. HAEC machina, licet novi nihil habeat, non indigna tamen videtur cognitione, tum, quod sola sit sui generis, ut opinor, ad majora opera applicata, tum ob singularem nivis et glaciei formationem, sub operatione ejus observandam. [Vide Tab. XVI.] Read June 17, 1762. N est cista lignea in medio montis, 143 pedes supra horizontem posita, in quam aquae ex fodinis superioribus derivantur. O est similis cista, in vertice montis, 260 pedes supra horizontem, in quam aquae pluviales in subsidium operis deducuntur. A est vas aereum ad pedem montis constitutum, in quod aqua ex cista N vel O, per tubos R T, vel G T, et epistomium H immittitur, cujus vi aer comprimitur, et per tubum L M M in vas inferius propellitur. B est simile vas in fundo fodinae inferioris, 104 pedes infra vas A positum, quod aquam in hac fodina collectam ex cista D accipit, vi aeris compressi ex vase superiore advenientis, elevandam et per tubum F S Q effundendam. K est tubus cum epistomio, pro emittenda aqua ex vase A, post operationem peractam, cui etiam tubulus I interdum inservit. L aerem [548] L aerem transmittit, et abarcet. Tubulus E cum epistomio suo apertus esse debet, dum aqua ex cista D, per tubum P C Q in vas B influit. Ad hujus orificium nix et glacies generantur. P et S, sunt valvulae, aeri ex vase B, et aquae ex tubo F S redescendenti obicem ponentes. Operatio ita perficitur: Viris duobus ad vasa constitutis, et epistomiis omnibus clausis, atque aqua ex cista N, vel O, ubi nempe sufficiens, in tubos R T, vel G T admissa: primo epistomia C et E vasis inferioris aperiuntur, et vas inferius aqua ex cista D totum repletur. Hoc facto epistomia C et E clauduntur, H vero et L vasis superioris aperiuntur, ita aqua per H X influente, vas sensim repletur, et aer compressus per L M M in vas inferius protruditur, atque aqua per F effluere incipit, vase A vix ad medium pleno. Vase B hac ratione propemodum evacuato, H clauditur, et tubis K et I apertis, magna pars aquae ex vase A emittitur. Tunc K et I clauduntur, et, si visum fuerit, L aperitur, quo aer forti sonitu in vas A redit. Tandem L clauso, operatio finitur, quousque visum fuerit repetenda. Dum opus perficitur cum aqua ex cista N, quae salinis nitrosis et sulfureis particulis scatet, si in operatione praegressa, aer per epistomii L apertionem revocatus; opere per tuborum C et E apertionem reincipiente, materia nivi similis ad orificium tubuli E semper generatur, et in pileum admotum colligi potest. Si vero, post operationem praegressam, epistomium L non aperiatur, adeoque aer in statu compressionis maneat, admoto sub apertione tuborum C et E pileo, loco nivis, glacies [549] glacies firma et crassa in pileo formatur. Nihil vero tale contingit, dum opus cum aqua pluviali ex cista O instituitur. Mensurae partium ita se habent: Vasis A diameter poll. 491/2, altitudo poll. 54, crassities poll. 11/4 Vasis B diameter poll. 321/2 altitudo poll. 60, crassit. poll. 1~. Tubus ferreus R T pedum 143, G T ped. 260, diam. poll. 41/2, crassit. poll. 11/4. Item F S Q ped. 104, diam. poll. 31/2. Item L M M convergit. diam. superior poll. 2, inferior poll. 1, crassit. 11/4. Pes Chemnic. ad Paris. ut 1538 ad 1440, libra ut 106 ad 92. Pes cubicus aquae fodinalis pendet libras 72. Vas A continet pedes cub. 571/2, B ped. cub. 271/2, seu amphoras 22. Qualibet operatione elevantur ped. cub. 25, interdum 311/2, sive aqua ex N, sive ex O influxerit, tempore solum differunt. Fiunt enim haustus 20 vel 21 in hora, in uno casu, in altero tantum 17 vel 18. Ita D. Jos. Car. Hell. suam machinam ipse describit. Si vas A post quamlibet operationem depleretur, dispendium aquae per horam foret in uno casu 1178.25 ped. cub. et effectus 563.75, in altero casu 1006.25 ped. cub. et effectus 481.25. Sed, cum non opus fit, ut vas A multum ultra medietatem depleatur, dispendium aquae fere aequale erit quantitati elevatae, vel non multum excedet. Sed, si aerometris credendum, columna F Q aequilibratur aere compresso in ratione inversa 104 ad 32; hinc [550] hinc volumen aeris, vase A et canale L M M contentum, aequale 581/2 ped. cub. ad 18 ped. cub. reducendum est, antequam aer ad F elevari possit: et compressione paulo aucta, effluet per F. Si epistomium H in ipso momento, quo vas A plenum, claudatur, continuet aqua per F fluere, donec aer in vase B et tubo L M M 18 pedes cub. occupet. Tunc vero aer cum columna F Q aequilibrium tenet, et fluxus aquae per F cessat. Quolibet ergo haustu non effunduntur amplius, quam 17 ped. cub. et relinquuntur constanter, in vase B, 101/2 ped. cub. Nisi vero in ipso momento, quo vas A plenum, H claudatur; aqua vasis A aerem per L M M insequetur, et, antequam vas B attingit, adhuc pedem cub. unicum amplius elevabit; sed post ingressum in vas B, jam non aquam vasis B, sed suam ipsam per F effundet, circulo inutili, donec H claudatur, quo facto, aqua fluere continuabit, usque ad remanentiam 101/2 ped. cub. Momentum vero temporis, quo aqua vasis A in inserius descendit, facile noscitur ex celeritate ad F subito triplicata. Hoc revera ita accidere, patet ex eo, quod interdum 311/2 ped. cub. effundi dicantur, quae quantitas capacitatem vasis B, plusquam 4 pedibus cub. excedit. Incommodum hoc facile caveri potuisset, si tubus Se 18 pollices pro diametro obtinuisset. Ita enim aeri compresso non nisi justum spatium 18 pedum cub. relictum fuisset. Potentia columnae R T aequatur ponderi 1908 ped. cub. aquae. Comprimeret aerem, in quartam, et, dum aqua in vas inferius descendit, in septimam partem [551] partem spatii sui, si ad F aequaliter resisteretur. Impletur vas A celeritate media fere in 8 secundis, et duplo tempore effluunt per F, 17 ped. cub. Potentia columnae 260 pedum valet pondus 3470 ped. cub. aquae; tantum ergo elevare potest, si vas B ita construatur, ut aeri compresso non ultra justum spatium concedatur. Impletur vas A in 4 circiter secundis, et duplo tempore 17 ped. cub. per F effunduntur. Redigeret aerem in octavam, et dum aqua vasis A in inferius transit, in undecimam partem voluminis sui. Sed hoc nihil mutat in quantitate effectus, et dum aqua ex F cessat fluere, reliquuntur semper 101/2 ped. cub. aquae in vase B. Ex his clarum est, hanc machinam, licet scopum autoris attingat, tantum abesse ab effectu, quem edere posset, ut ad potentiam quasi nullam proportionem habeat. Deinde apparet, fontem Hieronis, nostro aevo, immerito ad lusus scholae relegari, cum nunquam non ad fodinas parvae aquae quantitates inutiliter decurrant, aliis machinis minime, huic vero abunde, sufficientes, praesertim ubi temporis ratio non habetur, quod utplurimum in fodinis obtinet. Mirabilis nivis et glaciei ad orificium tubuli E generatio, dum aqua salina, nitrosa, et sulfurea, cistae N, operi inservit, idem, quod glacies artificialis, demonstrat; nempe, salia congelationem accelerare: aliter enim aqua pluvialis cistae O, vel et fodinalis cistae D, frigidior, procul dubio, quam illa cistae N, idem facerent. Ratio hujus proprietatis salium, ne quidem fingi alia potest, quam densitas eorum, densitatem aquae multo excedens, et figura rectilinea, praeprimis spicularis nitri et salis ammoniaci: ob utrumque motui ineptiora, caloris motum retardant, et particulas motas V O L. LII. 4 B ad [552] ad quietem pro parte reducunt; et dissoluta, in aqua, numerum punctorum contactus in infinitum augent. Hinc, ex lege universali, cohaesionem producunt. Nam omnia alia corpora, aqua densiora, idem faciunt in ratione superficiei, qua aquam contingunt, licet longe minori gradu, quam salia, quia ob indissolubilitatem in aqua, non nisi superficiem exteriorem contactui praebere possunt. Nihilominus congelationem praematurant, longe antequam aqua, vel et atmosphera calorem suum usque ad punctum glaciale amiserit. Hoc docent lutum platearum, pruina, et configurationes fenestrarum, in genere, glacies a littoribus et parietibus vasorum incipiens. In glacie artificiali, etiam requiritur superficies larga vasis densioris, et in patina stannea experimentum felicius succedit quam in vitro. Verum si calor aquae multum supra glaciale punctum est constitutus, haec raro sufficiunt; sed opus est, ut pars caloris etiam actu evocetur, vel per applicationem corporis actu frigidioris, vel per ventum. Hinc vix unquam glacies artificialis producitur, nisi vasi nix vel glacies supponantur. Natura calorem vento aufert, ut vicissitudines tempestatum docent; aeolipila frigidum spirat, sorbitiones flando refrigerantur; funes et lintea madida vento celeriter rigescunt; et in aestate, nubes, calore suo, per ventum celeriter deprivatae, in grandines concrescunt. Imo in procellis subitaneis semper observamus, ventum exquisite calidum praecedere, quem mox frigidus cum ipsa grandine excipit. Neque unquam grandines sine vento contingunt, et ponderosae illae pollicares, nonnisi calidissima aestate, et vento fortissimo subitaneo: nam calor major tardius aufertur, ventus vero fortior grandines diutius in aere 1 sustinet, [553] sustinet, ut sibi invicem frequentius allisae, in tam monstrosa corpora glacialia compingi possint. Sed nix, pruina, et configurationes glaciales, quietem requirunt, ventus enim figuras teneras interturbat. Supponunt salem admixtum, qui licet imperceptibili quantitate in aqua diffusus, ob pondus tamen suum, et figuram, motui ineptior, citius quiescit, quam aqua, et situ sibi naturali specifico assumpto, aquam in eundem situm trahit. Hoc ad oculum demonstrant mirabiles illae configurationes salinae et metallicae, quas nobili invento detexit et depinxit incomparabilis Dominus Baker. Neque enim quisquam has configurationes, a nive, pruina, et configurationibus fenestrarum, differre existimet, nisi quantitate salis. Sed ipsae crystalli salinae, ut chemici docent, non sunt nisi multa aqua, cum pauco sale, per quietem, in figuram sali propriam, concreta. Hinc explicatur, cur pruina, antequam calor ad punctum glaciale descendat? quia et sale admixto, et superficie, cui adhaeret, juvatur: Cur nix ante et sub ipso illo puncto? quia sale solo juvatur: Cur sub frigore majore flocci nulli, sed nix minuta? quia, ante contactum congelatae, sibi invicem adhaerere non possunt. Inde etiam patet, cur sub frigore leniori cum vento, nix nulla, sed grando laxa; sub frigore majore cum vento, grando minuta, dura, faciem discindens. In nostro phaenomeno, aqua cistae N, fodinalis, hinc subfrigida, particulis salinis referta, tubis metallicis longo itinere applicata, in rorem dissoluta, ad congelationem magis disponitur, quam fit in glacie artificiali, adeo post operationem finitam, non indiget, nisi quiete, ut in nivem, et superficie pilei, ut in pruinam, accrescat. Si vero, post operationem, episto4 B 2 mium [554] mium L non aperiatur, adeoque aer in statu compressionis maneat, aperto tunc C et E, ventus per E prorumpet, celeritate, qua 78 pedes in minuto secundo conficeret. Hinc ros, congelationi proximus, in grandinem, et ad superficiem pilei, in glaciem, compingitur: non differt vero grando a glacie, nisi figura rotundiore, frequenti collisione acquisita, et interdum nive intermixta. Haec perantiqua congelationis theoria mihi quidem abunde sufficere videtur omnibus phaenomenis explicandis, ut electricitate vel alia quadam novitate non indigeat. XCII. 