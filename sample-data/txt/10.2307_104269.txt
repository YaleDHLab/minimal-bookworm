Philo. Trans. No.455. O E F Fig. 2. Fig.1. TAB.I. G K G TAB.II. I Fig.1. B C A L R B H E F S I J Fig. 3. ~.1. Fig. 2. A B A D C D Fig. 4. A ~ A Fig. 5. A B C C E D Fig. 6. III. De Atmosphaera Lunari, Dissertatio Astronomica. Auctore D10 Johanne Paulo Grandjean de Fouchy, in suprema Galliae Rationum Curia Senatore, & Reg. Scient. Acad. Paris. Socio. CELEBERRIMA est apud astronomiae physicae cultores de atmosphaerae lunaris existentia quaestio. Multi, iique praestantissimi viri, ipsam diversis rationibus physicis solvendam, sed vanis hucusque conatibus, susceperunt. Tot igitur & tantorum artificum irritis laboribus edoctus, aliam mihi viam tenendam statui; ipsiusque atmosphaerae lunaris existentiam ex meris observationibus inquirendam judicavi, non quidem ex ipsius atmosphaerae corporis directo intuitu, quippe quod oculorum aciem facillime effugere posset, sed ex phaenomenis ipsius existentiam necessario comitantibus, puta refractione radiorum ipsam, luna pleno L l orbe [262] orbe fulgente, & in eclipsibus solis & fixarum a luna, pertranseuntium; idque eo libentius, quod ista radiorum refractio minime ab atmosphaerae altitudine pendeat, quin e contra ipsi quodammodo reciprocetur; eadem enim atmosphaerae virtute refringente supposita, eo major erit refractio, quo minor atmosphaerae altitudo, radio luminis in superficiem ipsius obliquius incidente. Atmosphaerae nomine intelligitur quaedam materiae diaphanae congeries planetam involvens, quae radios luminis ipsam pertranseuntes a recta linea deflectere potest; sive haec materia in aere nostro simili, sive separatim ab ipso existat, quicquid sit, hic de sola materia refringente agitur, idque tantum in hujus operis decursu probandum suscipio, nullam circa lunam dari materiem, quae radios luminis a recto tramite sensibiliter deflectere valeat. Hoc unum lectorem admonitum volo, me hic atmosphaeram ut fluidum homogeneum concipere superficie sphaerica obductum, ejusdemque ubique densitatis, quae decrescentium densitatum in reali atmosphaera existentium summae aequalis sit, omissa expresse partium ejus densitatis differentia, quae nullatenus nostras demonstrationes turbare potest. His itaque praemissis, ad rem ipsam properandum est: Et primo, quid variationis in diametris lunaribus ipsius, si existat, atmosphaera afferre possit, discutiendum. TAB. I. FIG. 1. Si luna atmosphaera cingitur, major observari debet ipsius diameter, quam in planeta nudo observaretur: ut autem ejus incrementi quantitas innotescat, sit A I B ipsius lunae corpus, G E F ipsius atmosphaera, erit angulus A H L ipsissima lunae diameter; & angulus E H L axe L H, & radio A E H, in E refracto comprehensus, erit diameter lunae observata, [263] servata. Angulus igitur E H A erit incrementum diametri lunae ob ipsius atmosphaeram: Sed angulus E H A opponitur lateri E A trianguli E H A; & angulus A E H supplementum ad 180~ refractionis horizontalis in atmosphaera lunari opponitur lateri A H distantiae lunae a terra. Porro latus E A medietas est chordae atmosphaerae lunaris ipsius lunae corpus in A tangentis. Sinus ergo incrementi E A H diametri lunae ob ipsius atmosphaeram erit ad sinum supplementi refractionis horizontalis A E H, ut medietas A E chordae atmosphaerae corpus Lunae tangentis ad distantiam A H lunae a terra. Hinc sequitur plane insensibile evadere illud diametri lunaris incrementum: Si enim ad 2~ 1/2 assurgeret, supposita refractione horizontali 5~, id est, triginta saltem vicibus majori, quam supponi potest, ut ex infra dicendis patebit; semichorda E A 276 leucas Gallicas aequaret, atmosphaeraeque terrestris chordam similem longe superaret. Luna igitur atmosphaera cingatur, necne, eadem semper observabitur ejus diameter; nulloque modo diametri lunaris observatio solvendae questioni par esse potest. FIG. 2. Majorem decidendi dubii ansam praebent eclipses solis a luna: Radii enim extremi conum umbrae lunaris terminantes, utpote qui corpus lunae stringunt, & ejus atmosphaeram pertranseunt, necessario versus coni axem inflectentur; ideoque brevior & obtusior conus evadet: ut autem illius variationis quantitas innotescat, notandum est radium F A, seu ipsi parallelum E G, qui, si nulla existeret atmosphaera, umbrae lunaris F AC terminus esset, in ipso atmosphaerae ingressu G, & in egressu H, versus axem C A, refringi: unde semiangulus coni umbrae lunaris L l 2 quan[264] quantitate duplae refractionis horizontalis in atmosphaera lunari augebitur. Hinc sequitur, posita atmosphaera lunari, totalem solis eclipsin serius incipere, & citius absolvi, quam illa sublata; quin etiam in certis casibus nullam fore eclipsin totalem; quam tamen diametri lunares & solares in eodem anomaliae gradu observatae poscerent: in his enim casibus conus umbrae lunaris ob atmosphaeram contrahitur, & ita contrahi posset, ut ne quidem discum telluris mucrone tangeret. FIG. 3. Eodem plane modo minuerentur eclipsium partialium duratio & quantitas: eclipsis enim partialis initium observatur, cum penumbrae conus G D I habitationem observatoris supergreditur: supposita autem duplici in lunae atmosphaera refractione FCE, EVH, semiangulus coni penumbrae minuitur, semidiameterque basis G I in I H contrahitur: ut igitur in loco dato initium eclipseos observetur, centro I basis penumbrae spatium aequale G H percurrendum erit: idem de emersione dicendum. Partialis ergo eclipsis serius incipiet, & citius absolvetur, supposita atmosphaera lunari, quam luna nuda; quin etiam & minor observabitur: habitatio enim T, in penumbram quantitate T N immersa, posita atmosphaera lunari, ipsam distantia tantum T K ingredietur. Fieri etiam poterit, ut nulla eo loci observetur eclipsis, ubi nulla supposita circa lunam atmosphaera observaretur: disco enim penumbrae imminuto, locus R, qui luna nuda in eam immergeretur, quantitate R N immunis ab ipsa pertransibit. Qui autem in spatio YH radium inter directum XY atmosphaeram radentem, & radium refractum EH penumbram terminantem, comprehenso degens [265] degens solem ab ipso quidem lunae corpore expertem, sed tamen ab ejus atmosphaera obscuratum, videbunt; ideoque penumbra quaedam pallida, quae quidem ex praedemonstratis, ubi de altitudine chordae atmosphaerae lunaris, & diametri ejus incremento, tertiam aut quartam ad minimum diametri lunaris partem lata observabitur, discum lunae praegredi & subsequi debet: quin etiam haec obscuratio absque omni eclipsi observari poterit, quotiescumque circa terminos eclipticos luminarium synodus celebrabitur. Haec quidem praecipua phaenomena in solaribus eclipsibus observari debent, si circa lunam existat atmosphaera: quid autem revera observetur, nunc videndum est. Primo, Cum axis umbrae lunaris ad 55 semidiametros terrestres, cum maximus, & 52 1/2, cum minimus est, extendatur, & praeterea minima lunae a terra distantia sit 54 semidiametros terrestres, si atmosphaera lunaris refractionis horizontalis 8~ capax esset, semiangulus coni umbrosi quantitate dupla, id est, 16~, ex praedemonstratis augebitur; ideoque 16~ 41~, cum apertissimus, & 16~ 5~, cum angustissimus, aequabit. Porro minimo semiangulo coni supposito aequali 16~ 5~; minor erit ejus axis minima lunae a terra distantia 54 semidiametrorum terrestrium, proindeque mucro umbrae lunaris nunquam ad terram usque pertinget. Si igitur circa lunam existat atmosphaera, in qua refractio horizontalis sit 8~, nulla dabitur solis eclipsis totalis in terra. Nulla ergo existit circa lunam atmosphaera; ~, si existat, refractionem horizontalem 8~ minorem producit. Quin & solares defectus totales cum duratione totalis obscurationis observantur. In eclipsi, v. g. anni 1724~ [266] 1724. duratio obscurationis totalis ad 2~ 16~ assurgebat. Luna tunc temporis motu horario 1~ 15~ percurrebat, umbraque ejus sibi semper parallela in disci terrae gradibus spatium 54 vicibus majus, id est, aequale 1~ 7~ 30~, perambulabat: unde, si auferatur motus diurnus habitationis aequalis 20~, quippe qui durationem eclipseos prolongare potest, diameter umbrae habebitur aequalis 47~ 30~, seu 45173 hexapedis, seu tandem 22 leucis Parisiensibus. Unde instituto calculo eruitur axis coni umbrae lunaris uno saltem terrae diametro major distantia lunae a terra, quae tunc minima erat, luna circa perigaeum versante. Porro ex datis luminarium diametris in eodem anomaliae gradu observatis axis coni umbrae lunaris elicitur 55 semidiametros, ad minimum, aequale: unde sequitur maculam umbrae lunaris in disco terrae, & axem coni, eosdem praecise reperiri, quos distantiae lunae & luminarium diametri observatae postulare videntur. Nulla igitur circa lunam existit atmosphaera, aut nullam, si existat, refractionem sensibilem producere valet. Sed ut nullus dubitationi locus relinquatur, eorum reddenda est ratio phaenomen~n, quae in eclipsibus solaribus observata atmosphaerae lunari excogitandae locum dedere. Primo quidem, exigua illa, quae in defectibus totalibus observatur, lucula nullam in fluido lunam ambiente refractionem arguit: experimentis enim D. Maraldy a meipso summa cura, & eodem successu, repetitis, constat corporum nulla certe atmosphaera vestitorum, si soli exponantur, umbram circa coni axem clarescere; idque eo magis, quo longius ab ipso corpore receditur. Porro habitatio observatoris in defectu totali circa axem coni umbrae lunaris, & in ejus [267] ejus mucronis vicinia, versatur. Mirum igitur esse non debet medium umbrae luce quadam maligna suffundi, quae aliunde augeri potest radiis ab aere illuminato umbram ambiente versus umbrae medium reflexis. Secundo, annulus lucidus lunam in defectibus totalibus ambiens atmosphaerae lunaris existentiam nullo mode probat, cum cuivis solem pila lignea, vel alicujus materiae opacae sibi occultanti appareat. Unde atmosphaerae solari, non lunari, tribuendus est; ut abunde probavit Cl. D. De Mairan in tract. de Aurora Boreali, Sect. I. Cap. I. pag. 14. Tertio, imminutio diametri lunaris, quae in eclipsibus solaribus 30~ circiter minor observatur quam luna in eodem anomaliae gradu pleno orbe fulgenti; haec, inquam, imminutio atmosphaeram lunarem minime probat, etiamsi observentur in disci lunae circumferentia quaedam montium inaequalitates, quae in luna plena penitus evanescunt: objecta enim lucida fibras oculi tam valide concutiunt, ut motus ipsarum fibris vicinis communicetur, & ita corporis lucidi imago ultra debitam quantitatem augetur, quod experientia pervulgata notum fiet: si enim palus seu fustis lunam inter & oculum subjiciatur, diameter pali e regione lunae imminuta videbitur; quod si tunc temporis nubes aliqua planetam subeat, minor videtur pali deminutio; nulla est, si planetam nubes ab oculis surripiat; ac tandem pro varia lucis lunaris intensitate varia observatur. Quod ad montium inaequalitates attinet, eadem ratione in luna potius sitiente, quam in luna plena, observari debent: montes enim lunares per se obscuri, in solis fulgentissimo orbe conspecti, longe minus [268] minus oculorum aciem fugiunt, quam ubi luna plena clarescentes vicino lunae splendore extinguuntur; cum praesertim ea sit lucis lunaris intensitas, ut in ejus vicinia aegre admodum stella tertiae magnitudinis discerni possit. Sed ut nodus hac in re penitus praescindatur, si lunae soli oppositae limbus ejus atmosphaerae non ipsissimi corporis planetae terminus esset, telescopiis longioribus, arctioribusque aperturis objectivis, montes in lunari peripheria numquam observarentur: porro tubo optico 3 6 ped. Paris. & apertura objectiva unius pollicis, multoties plurimas montium inaequalitates in lunae plenae disco observavi; unde sequitur lunae plenae discum ejus corporis, non atmosphaerae peripheria terminari. Quarto, nunc demum de mira illa Anni 1715 observatione fulgurum lunarium Londini facta * a Dno. Delouville, praesentibus multis REGIAE SOCIETATIS astronomis, paucis est disserendum; paucis quidem; quid enim de re ante & post hanc <inferred>eclipsin</inferred> inobservata dicendum? Si tamen aliquid in medium de tam insolito phaenomeno proferre liceat, supponemus limbum lunae visibilem ex insitis montium cacuminibus componi; quae quidem in eclipsi totali solem observatori eodem modo occultant, quo sylvarum majorum arbores visui officiunt. Unde si in lunae superficie quaedam montium series liberum in rectam lineam transitum radiis solaribus praebuerint, fulgurum quorumdam speciem mentiri debuerunt, eodem modo ac si in camera obscurata radius solis ope speculi subito * Observatio haecce facta fuit revera a Cl. D. Edmundo Halleio, praesente quidem D. Delouville, uti videre est in Transact. No 343, p. 249. C. M. in[269] intromittatur, & subtrahatur objectorum externorum pictura in foco lentis exarata, tractibus luminis fulguri simillimis illustrabitur: quod quidem eo libentius admittendum censeo, quod ista subitanea fulgura in limbi lunae vicinia semper observata fuerint; ut ex ipso hujus eclipseos schemate * ab illustrissima D. Sara Sloane exarato patet. Quod ad pallidam illam fasciam limbum lunae in hac eclipsi comitantem, cum in eclipsibus solaribus hucusque observatis nil simile nec mihi nec cuiquam astronomo apparuerit; quod tamen in hypothesi atmosphaerae lunaris semper & ubique observari debet; nullam ejus mentionem hic faciemus. Ex his omnibus manifestum est nihil in eclipsibus solis observari atmosphaerae lunari consonum. Nunc de fixarum & planetarum eclipsibus a luna disserendum. FIG. 4. Si luna atmosphaera cingitur, planetae & stellae fixae serius pone lunam occultari, & citius ab ejus disco egredi, observatori in terrae superficie constituto videbuntur, quam luna absque atmosphaera supposita; quin & in quibusdam locis, in quibus videri debuisset planetae vel fixae a luna eclipsis, nulla observabitur: quod ut manifestum fiat, sit corpus lunae A B C, & stella in S distantia quasi infinita posita; radii paralleli LV, MX, lunare corpus undique contingentes, superficiem cylindricam constituunt, cujus quidem cylindri basis VZX in disco telluris cunctas habitationes, in quibus stella seu planeta a luna tegitur, suo ambitu comprehendit. Observator itaque in V initium eclipseos, & finem in X, conspiciet, durationem* In Museo celebrrimi patris ejus Cl. Dn. Hans Sloane, Bart. R. S. Pr. M m que [270] que metietur temporis, per quod luna diametrum siram, seu potius spatium huic aequale percurrere poterit. Si autem lunae atmosphaera supponatur radius IW, axi cylindri parallelus non remanebit, & cylindrus ipse conus evadet, cujus sectio YTU habitationes, quibus debebitur eclipsis, designabit. Porro angustata basi YTU, punctum Y ~ serius habitationem supergredietur, quam punctum V; limesque U citius ipsam deseret quam X: serius ergo incipiet stellae vel planetae a luna eclipsis, & citius absolvetur, atmosphaera circa lunam supposita, quam luna nuda: quin & nulla observabitur eclipsis eo loci, ubi absque atmosphaera observari debuisset; locus enim C, circumferentia V Z X prioris cylindri involutus, a sectione coni YTU immunis erit. Porro supposita refractione horizontali in lunae atmosphaera aequali 8~, VY, 1384 hexapedas, id est, leucae Parisiensis dodrantem aequabit: unde sequitur nullam in locis calculo indicatis eclipsin observari debuisse, quotiescumque in cylindricam aream non magis leucae dodrante immerguntur. Aliud etiam phaenomenon ex atmosphaerae lunaris suppositione oritur: in cylindri parte YR stella quidem semper videbitur, sed interposita atmosphaera lunari: ideoque motum & colorem a genuino diversum induet; idque in omnibus omnino eclipsibus, sive stella sit maxima sive minima. Porro, eclipsium fixarum & planetarum a luna duratio nullo modo imminuta videtur, sed semper diametro lunae, & motui ejus, praecise consona observatur. Quod ad illas attinet observationes, in quibus stella post contactum, in disco lunae paululum progredi ante occultationem videtur, ipsarum causam in auctam [271] auctam lunae & stellae diametrum penitus refundemus: si enim hujus apparentiae causa esset atmosphaera lunaris, semper in omnibus stellis, & cum quibuslibet objectivorum aperturis, eadem observaretur. Porro nullam hactenus stellam in disco lunae progredientem observavi, nisi primae, aut ad minimum secundae magnitudinis, idque dimidia ad maximum sui parte; & diameter vera fixarum, ut cuilibet observanti satis constat, insensibilis evadit, nec nisi a radiis spuriis augetur: unde radii adventitii tam stellae quam lunae in fundo oculi miscentur ante veram corporum stellae & lunae copulam: aliunde, si limbus lunae visibilis atmosphaerae non ipsius corporis terminus esset, majoribus tubis, & angustioribus aperturis objectivis, nulli in peripheria montes observarentur; qui tamen, ut supra dictum est, satis clare conspiciuntur. Ex his igitur omnibus manifestum erit lunam nulla atmosphaera refringente vestiri, cujus refractio observationi pateat: fieri enim posset, ut circa lunam existeret atmosphaera, in qua refractio horizontalis ad 1~ vel 2~ assurgeret: huic enim opinioni suffragari videntur majores in luna maculae, quae nullo modo sylvae dici possunt, ut Clar. Hartsoeker & aliquibus aliis visum fuerat. Umbrae enim marginum semper limbo lunae claro viciniores observantur; unde recte concluditur eas cavitates esse non sylvas, quae ex altero latere umbram projicerent. Porro supponi potest in ipsis fluidum quoddam, quo quidem casu halitus ex ipsis a sole extolli valde physicae consonum esset; quorum congeries speciem quamdam atmosphaerae circa lunam mentiretur; quae quidem atmosphaera nec densa admodum, quippe quae ex Cl. Neutoni demonstratis vix, caeteris paribus, tertiam halituum M m 2 ter[272] terrestrium densitatis partem adaequaret, nec sibi ipsi diversis temporibus similis observaretur, vaporibus istis omni alio adminiculo destitutis. Multa sunt & alia ratiocinia physica, quibus nostra de atmosphaera lunari opinio fulciri posset: sed astronomice tantum, non physice, rem discutiendam suscepimus. Lectorem satis in hujus operis decursu distinuisse mihi visus sum: huic itaque finem impono, illustrissimae SOCIETATIS in re tam ancipiti judicium pro ipsissima rei veritate libentissime amplexurus. 