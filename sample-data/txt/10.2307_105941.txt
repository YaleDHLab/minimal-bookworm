[132] Received January 14, 1767. XVI. Cogitata de COMETIS. Communicated by Benjamin Franklin, LL.D. F. R. S. Illustrissimae SOCIETATI REGIAE, Ob summum in fe collatum honorem, Cooptationem scil. in eorum Sodalitium, Hanc qualemcunque Dissertationem, Ea qua par est observantia, D. D. C. Q. Johannes Winthrop, Apud Cantab. Nov. Ang. Math. & Phil. Prof. Hollisianus, 7~ Maii 1766. L E M M A. C U M ex illustrissimi Newtoni inventis constet, `` gravitatem in `` universa corpora fieri, eamque proportionalem esse `` quantitati materiae in singulis, et reciproce propor`` tionalem quadrato distantiae inter corporum centra,'' exinde sequitur, quod inter bina quaevis systematis mundani corpora existere potest limes attractionis, in 4 quo Read March 19, 1767. Philos. Trans. Vol. LVII. TAB. VII.p. 133. L Fig. 1. D O ~ A S B F L Fig. 2. M K H P O C A E G S L f Fig. 3. m h k O p C g e A S F R L f V Fig. 4. P O p C g e A E G T S V R Fig. 5. P C A S l l Fig. 6. l C l N S [133] quo utique situm corpusculum aequalibus viribus utrumque versus urgebitur. Invenire hunc limitem inter solem et cometas, et quaedam inde pendentia, est scopus problematum sequentium. P R O B. I. Datis, materiae quantitatibus in duobus corporibus, et distantia inter eorum centra; invenire limitem attractionis. T A B. VII. In Fig. 1. sint S et C centra corporum, quorum majus, S; et quantitates materiae in ipsis vocentur s et c respective. Secetur recta SC, ultra minus corpus C in infinitum producta, in A et O, ita ut sint SA ad AC, et SO ad OC, in subduplicata ratione ipsius s ad c; superque diametro OA describatur semicirculus OLA: Et limes attractionis erit sphaerica superficies circumactu semicirculi OLA circum axem OA genita. Nam ex iis quae praemissa sunt in lemmate patet, puncta A et O esse in limite. Et, si a puncto quovis L in semicirculo OLA ducantur rectae LS, LC ad centra corporum S et C, erit, ex natura circuli, SL ad LC ut SA ad AC, et ut SO ad OC; unde punctum L est in limite. Pari ratione, omnia puncta in semicirculo OLA, adeoque in sphaerica superficie circumactu istius semicirculi genita, sunt in limite quaesito. Limes igitur attractionis est haec superficies sphaerica, corpori minori C eccentrica. Q. E. I. S C H O L. [134] S C H O L. I. Intra hanc superficiem, quam voco limitantem, corporis minoris vis plus pollet: Extra, majoris. COROL. I. Sphaerae limitantis diameter AO, ejusque segmenta AC, CO, sunt ut distantia inter corporum centra. COROL. 2. Dato quovis puncto in superficie limitante, ut et corporum distantia, datur tota superficies. COROL. 3. In hac superficie, gravitatio dirigitur ad punctum A, tanquam ad centrum. Ob aequalitatem virium, quibus corpusculum in L trahitur versus corpora S et C, directio vis ex ipsis compositae bifariam secat angulum SLC; ideoque transit per punctum A; per iii. 3. elem. COROL. 4. Et ducto perpendiculo CB ad CL, occurrente ipsi LA (productae, si opus sit) in B, vis ipsa composita erit reciproce ut rectangulum CLB. Nam CD demisso perpendiculo super LA, vis simplex versus C erit ad vim compositam versus A, ut CL ad 2LD, id est, ut BL ad 2CL. Unde, cum vis simplex sit ut 1/CL q, vis composita erit ut 2CL/CL q + LB, sive ut 1/CL x LB. S C H O L. II. ~Si duo corpora fuerint aequalia, limes attractionis esset planum infinitum, distantiam corporum bifariam et ad rectos angulos secans. In hoc casu, CA aequaretur ipsi AS, et punctum O abiret in infinitum. S C H O L. [135] S C H O L. III. Positis, distantia SC=d; semidiametro corporis majoris S=b, et minoris C=k: si ea fuerit corporum distantia, ut sit d: k:: ~s + ~c: ~c, punctum A continget superficiem corporis C. Idem eveniet puncto O, si, imminuta paululum distantia, sit d: k:: ~s-~c: ~c. Sin distantia d adhuc minor fuerit, Problema evadet impossibile. P R O B. II. Iisdem positis, invenire locum in quo vires corporum sint ad invicem in ratione data. Sit ratio data h ad c, in qua oportet esse vim corporis majoris ad vim minoris. Secetur producta SC (Fig. 2.) in E et P, ita ut sint SE ad EC, et SP ad PC in subduplicata ratione ipsius s ad h; et locus quaesitus erit superficies sphaerae PFE, diametro PE descriptae. Q. E. I. Demonstratur ut Prob. I. COROL. 1. Si secetur CS in G, ita ut sit CG ad GS, ut h x CE/c ad ES, punctum G erit centrum ad quod dirigetur composita gravitatio in superficie PFE. Jungantur FS, FG, FC; et agatur recta GK ipsi SF parallela. Cum ratio CG ad GS, sive CK ad KF, componatur ex rationibus CK ad KG, (id est, CF ad FS, sive CE ad ES) et KG ad KF; et, per constructionem, ratio CG ad GS componitur ex rationibus CE ad ES, et h ad c; consequens est, quod KG [136] KG est ad KF ut h ad c; id est, ut vis corporis S agens secundum rectam ipsi KG parallelam, ad vim corporis C agentem secundum rectam FK. COROL. 2. Et, si in diagonali FG sumatur FH = FC, et agatur HM ipsi SF parallela, vis composita in puncto F erit reciproce ut rectangulum CFM. Demonstratur ut Corol. 4. Prob. I. Eadem intelligenda sunt de superficie interiori pfe, et punctis g, k, h, m, in Fig. 3. COROL. 3. Ubi h minor est quam c, centrum g versatur intra superficiem p f e, ut in Fig. 3. Ubi major, centrum G versatur extra superficiem PFE; eoque longius distabit a corpore C, caeteris manentibus, quo major fuerit rat o data. Caeterum (ut id obiter moneam), vires conjuctae gravitatis non in diversis ejusdem superficiei partibus tantum, sed et in diversis superficiebus, sunt inter se in ratione supradicta. V. gr. Gravitas in puncto F est ad gravitatem in puncto f, ut rectangulum C f m ad rectangulum CFM; in Figg. 2. et 3. S C H O L. Si ratio data eadem sit ac s ad c, sphaerica superficies PFE in planam mutabitur; haud secus ac in Schol. 2. Prob. I. puncto P in infinitum abeunte. Si ratio fuerit major, punctum P cadet in contrariam partem centri S; et superficies iterum erit sphaerica, at corpori majori eccentrica; ejusque diameter invenitur [137] nitur ut supra. Sin ratio data fuerit major quam b + d2 x s ad b2c; vel minor quam k2s ad k + d2 x c; Problema erit impossibile. P R O B. III. Corpusculorum, conjunctis corporum S et C viribus attractorum, motus generatim describere. Si corpora S et C medio fluido circumdentur, in quo mergantur corpuscula specifice leviora aut graviora quam istud medium, corpuscula illa perindc ascendent vel descendent, per utriusque corporis attractionem, ac si ad corpus unicum traherentur; ideoque movebuntur vel in rectis lineis vel curvis, prout eorum motus directi sint vel obliqui, respectu centri compositae gravitationis. Nam centrum hoc idem valet * ac corporis unici centrum in eodem puncto locatum. CAS. I. Corpuscula inter corpora C et S in recta CS sita, quae specifice leviora sunt medio ambiente, tendunt ad punctum A, Fig. 1. Nam quae inter corpus C et puuctum A sita sunt, ascendunt a corpore C; et quae inter corpus S et idem punctum, a corpore S ascendunt, (per Schol. I. Prob. I.) Corpusculum autem in ipsissimo puncto A situm, in aequilibrio detentum, requiescit. Quae in recta CO sita sunt, ex altera parte corporis C, ascendunt ultra limitem O ad altitudinem indefinitam. Haec enim, in toto itinere, quantumvis longo, ascendunt simul ab utroque corpore C et S. Contra fieret, in corpusculis specifice gravioribus: quod et de casu sequente dicendum. * Haec mathematice dicta sunt, non physice. Nam centra minime trahunt. VOL. LVII. T CAS. II. [138] C A S. II. Omnia corpuscula leviora, e corpore C oriunda, iis quae in recta syzygiarum PS sita sunt exceptis, ascendunt in curvilineis semitis, non multum dissimilibus, quantum auguror, eis quae punctis signantur, in Fig. 4. quarum convexitas obvertitur corpori majori S, et quae magis magisque tendunt versus plagam ei oppositam. Leviora enim, quae in superficie limitante OLA sita sunt, ascendunt a puncto A; et quae in superficie PFE, vel p f e, (Figg. 2. et 3.) a puncto G, vel g; quoniam haec puncta sunt centra gravitationis compositae, ad corpora C et S; per Corol. 3. Prob. I. et Corol. 1. Prob. II. Ejusmodi corpuscula, cum primum expedita sunt a corpore C, ascendunt quaquaversum ab ipsius centro, saltem quam proxime; peragrando autem superficies p f e, PFE, &c. ascendunt quasi depulsa a centro g, vel G, &c. quod semper jacet inter puncta C et S; et, dum augetur ratio h ad c, manente distantia CS, perpetuo recedit a corpore C; per Corol. 3. Prob. II. et citius, aucta quoque distantia CS. Quamdiu intra sphaeram limitantem comprehenduntur, ascendunt fere a corpore C. In transitu enim per superficiem interiorem p f e, fugantur a centro g, quod inter C et e locatur; at, ob compositionem motus antea acquisiti cum nisu ascensus a centro g, directiones in quibus assurgunt, seu tangentes semitae suae, secant rectam C g in punctis quae adhuc propiora sunt corpori C quam est punctum g. Egressis extra sphaeram limitantem, et superficies exteriores PFE permeantibus, ascensus eorum magis magisque fit a corpore S. Fugantur nunc a centro G, quod locatur inter E et S; eoque magis appropinquat, caeteris paribus, corpori S, quo altius ascenderunt corpuscula a corpore C. 6 COROL. [139] COROL. 1. Corpuscula, quae a corpore C prope rectam syzygiarum C S assurgunt, ubi regiones ipsi A vicinas attigerunt, sese ad latera diffundent, cursumque in partes contrarias flectent; velut aqua fontis arte fabricati, simul ac summam consecuta est altitudinem, quaquaversum diffluit, retrorsus jamjam itura. Et omnium quidem semitis corpusculorum ex toto corporis C hemisphaerio ipsi S proximo suscitatorum competit vertex V, Fig. 4. seu punctum ex quo curva in contrarium producitur. Cis hunc verticem, corpuscula ad corpus S accedunt; trans, ab ipso recedunt. Quae ab hemisphaerio opposito ortum ducunt, ab ipso S nunquam non recedunt. COROL. 2. Recedentibus corpusculis a corpore S, id est, trans verticem V, angulus R T C, (Fig. 4.) sub semitae tangente R T et syzygiarum recta CS contentus perpetim minuitur; ad modum parabolae. COROL. 3. Vis, qua corpuscula leviora in his superficiebus sphaericis sita ascendunt, eo major est quo propiora sunt illa plagae oppositionis, pOP. Manentibus enim medii ambientis et corporis immersi densitatibus, si augeatur vis acceleratrix gravitatis in quacunque ratione, augebitur in eadem ratione differentia gravitatum specificarum, id est, vis qua corpus immersum sursum vel deorsum fertur in isto medio. Augetur autem vis acceleratrix in unaquaque harum superficierum, pergendo a conjunctione CE per F ad oppositionem CP; ~ per Corol. 4. Prob. I. et Corol. 2. Prob. II. ~ Vis acceleratrix augetur in superficie quacunque EFP, ab E ad F et P, quamidiu ratio data in Prob. II. minor fuerit quam ~ s/4 ad 1, posita c=1. Si vero hae rationes aequentur, vires in E et P erunt, non accurate quidem sed quam proxime, aequales. Id quod ex Corol. 2. Prob. II. facile colligitur. T 2 P R O B. [140] P R O B. IV. Ex supradictis, praecipua caudarum cometicarum phaenomena derivare, in theoria Newtoni. Secundum hunc Philosophum celeberrimum, caudae cometicae ad hunc modum formantur: `` * Cau`` das a capitibus oriri et in regiones a sole aversas as`` cendere, confirmatur ex legibus quas observant. `` ~ Suspicor ascensum illum ex rarefactione materiae `` caudarum oriri. Ascendit fumus in camino im`` pulsu aeris cui innatat. Aer ille per calorem rare`` factus ascendit, ob diminutam suam gravitatem `` specificam, et fumum implicatum rapit secum. `` Quidni cauda cometae ad eundem modum ascen`` derit a sole? Nam radii solares non agitant media, `` quae permeant, nisi in reflexione et refractione. `` Particulae reflectentes ea actione calefactae calefaci`` ent auram aetheream cui implicantur. Illa calore `` sibi communicato rarefiet, et ob diminutam ea rari`` tate gravitatem suam specificam, qua prius tendebat `` in solem, ascendet et secum rapiet particulas reflec`` tentes, ex quibus cauda componitur.'' Haec est summa theoriae Newtonianae: Adjicit autem Auctor, `` Ad ascensum vaporum conducit etiam, quod hi `` gyrantur circa solem et ea actione conantur a sole `` recedere, at solis atmosphaera et materia caelorum `` vel plane quiescit, vel motu solo quem a solis rota`` tione acceperit, tardius gyratur. Hae sunt causae `` ascensus caudarum in vicinia solis, ubi orbes curvio`` res sunt, et cometae intra densiorem et ea ratione `` graviorem solis atmosphaeram consistunt, et cau`` das quam longissimas mox emittunt.'' * Newt. Princip. p. 511. Edit tertiae. ~ Id. p. 514. Ex [141] Ex theoria jam exposita, sequentia corollaria levi negotio deducuntur. C O R O L. 1. Caudae cometicae ad soli oppositum dirigi debent. Cum sol major est quam cometa quivis, quae in Problematibus superioribus de conjunctis corporum inaequalium viribus earumque effectibus demonstrata sunt, hic locum obtinent. Corpuscula igitur, ex quavis parte capitis cometae C excitata, eas, easque solum, attingere debent altitudines, ad quas a viribus ibi agentibus impelli possunt. Quae versus conjunctionem solis S excitata sunt, attingere possunt sphaeram limitantem juxta A, non autem transgredi; per Cas. I. Prob. III. Aliis ex partibus excitata, altius a capite ascendere possunt, sed eorum semitae semper detorquentur versus soli oppositum; per Cas. 2. Prob. III. Et in ipso opposito, recta ascendunt a capite ad altitudinem indesinitam supra O; per Cas. 1. Prob. III. Praeterea, corpuscula ad maximas altitudines assurgent in ea plaga ubi vis sursum impellens est maxima. Haec vis autem est maxima in plaga soli opposita; per Corol. 3. Prob. III. Proinde, minima caudarum altitudo (si ita loqui sas sit) spectabit ad solem; et maxima, ad soli oppositum. COROL. 2. Caudae, ab extremitate inferiore ad superiorem, dilatari debent. Nam directiones vaporum ascendentium intra quamvis superficiem, PFE, divergunt a punctis inter cometam, C, et centrum compositae gravitationis, G, jacentibus; quae puncta eo propius accedunt ad solem, S, quo altius ascenderunt vapores a capite cometae; ut in Cas. 2. Prob. III. expositum est. Postquam igitur corpusculum transivit ultra semitae verticem, V, (Fig. 4.) dum a centro sugitivo, G, ascendere conatur, directiones ascensus su 2 semper [142] semper vergent ad parallelismum cum recta syzygiarum, SC, per Corol. 2. Prob. III. nunquam vero attingent. COROL. 3. Et caudae longissimae esse debent in vicinia solis; idque ob sequentes causas. 1. Ob majorem vaporum e cometa deinceps extractorum copiam, majori calori solis quodammodo proportionatam, sive congruentem. Est autem hic calor reciproce in duplicata ratione distantiae a sole. 2. Ob majorem vaporum raritatem, ex eodem caloris gradu pendentem. 3. Ob majorem medii ambientis densitatem. Nam materiam caelorum, cujuscunque demum ea sit raritatis, densiorem esse prope solem, seu commune centrum gravitatis systematis mundani (nisi quatenus rarescat ingenti calore juxta solis supersiciem) rationi consentaneum videtur. Densiores enim particulae inferiora petunt loca; et inferiores superioribus comprimuntur. Sed in qua ratione distantiae a sole densitas illius medii varietur, id nondum est compertum. Ex hisce duabus causis (2. scil. et 3.) junctim sumptis, oritur major differentia gravitatum specificarum, et inde major vis ascensus; quae insuper augetur. 4. Per auctam vim acceleratricem ad solem; ut in Corol. 3. Prob. III. notatum est. Haec vis est reciproce in duplicata ratione distantiae a sole. 5. Ob diminutam sphaeram limitantem; quo pacto fit, ut complures vapores, qui in majoribus a sole distantiis intra ampliorem sphaeram continebantur, et tunc ascendebant fere a cometa, in minoribus extra contractam seclusi, ascendant potissimum a sole; per Cas. 2. Prob. III. caudamque angustiorem efficiunt, at productiorem. Haec autem diminutio fit fere * in tri* Non accurate; propter magnitudinem inclusi nuclei. plicata [143] plicata ratione diminutae distantiae a sole; per Corol. 1. Prob. I. Notandum nihilominus, non in ipso perihelio, sed paulo post, caudas fore longissimas. Nam, ob continuationem virium impressarum, effectus solent esse maximi, postquam eorum causae aliquantum sunt diminutae. Quemadmodum enim `` * maxima altitudo `` aestus marini non incidit in appulsus luminarium `` ad meridianum, ubi vis eorum ad mare elevandum `` maxima est, sed in secundam tertiamve horam po`` stea; pariterque aestas et hiems maxime vigent, `` non in ipsis solstitiis, sed quasi triginta diebus `` postea:'' Sic caudae cometicae prolixiores esse debent, postquam cometae perihelion sunt transgressi, et a sole recedere inceperunt. COROL. 4. Ex iisdem rationibus concludi quoque potest, quod cometae caudatissimi erunt ii, caeteris paribus, qui proxime ad solem appropinquant. Haec omnia cum phaenomenis congruere, notissimum est. S C H O L. I. Si lex vis centrifugae, ex causis in Corol. 3. enumeratis (aliisque, si quae sint) oriundae innotesceret, daretur natura curvarum in Cas. 2. Prob. III. descriptarum, et inde figura caudae cometicae a priori (ut loquuntur) geometrice determinari posset. Impraesentiarum hoc tantum dicere ausim, quod cauda induet figuram conoeidi cuidam (forsan parabolico) non dissimilem, cujus vertex solem respiciet, et axis protendetur in partes a sole aversas. Illius speciem, se* Newt. Princip. p. 424. & 466. cundum [144] cundum sensa mea, quodammodo adumbrare in Fig. 5. periclitatus fui *. Hic vero consideravimus solum motum relativum, quo corpuscula vaporis a capite quiescente in altum assurgerent, et quo calefactae partes aurae aethereae, ~ quae nullum alium habent motum, revera assurgunt. Corpusculis autem vaporis omnem retinentibus motum quem derivare possunt a capitis motu, sive progressivo circa solem, sive circulari circa axem proprium, motus iste cum motu ascensus componitur; et ex illa compositione orientur incurvatio axis caudae, et deviatio ab oppositione solis, quae majores vel minores erunt pro velocitate et directione motus ab hoc fonte derivati. Et hic obiter animadvertendum occurrit, quod cum nulla alia cernitur unquam incurvatio aut deviatio, quam quae oriri potest a motu progressivo capitis circa solem, verisimile est cometas circa axes non rotari. S C H O L. II. Caudae a sphaeris planetaram abeuntis pars quaedam ad planetas attrahi potest, modo ad aliquem eorum, intra debitam distantiam, accedat. Sed pars major, quantum ego quidem video, caput comitata in regiones a planetis aliisque cometis quam longissime dissitas, refrigescet; et condensata, in corpus unde originem traxit, per gravitatem suam paulatim recidet, et illud, tractu temporis, more atmosphaerae undique circumfluet; ita ut, quum exacta periodo ad con* Similem cometae cujusdam observati imaginem ab Hookio depictam postea deprehendi. ~ Vide Addend. I. p. 30. spectum [145] spectum nostrum redierit, instar coronae caput aequabiliter cingentis videatur, in caudam denuo producenda. Si cometa quivis materia caudae suae spoliatus fuerit, nonne expectandum foret, ut cauda regenerata singulis revolutionibus contraheretur? Utrum vero res ita se habeat, id utique demonstrandi nulla sese hucusque obtulit occasio. P R O B. V. Invenire limitem attractionis inter solem et datum cometam, ex observatione. Observetur latitudo capillitii, CA. in Fig. 5. a centro cometae aestimata, in ea parte quae caudae opponitur; et hinc, una cum distantia cometae tam a sole quam a terra, quae dantur ex theoria gravitatis Newtoniana, habebitur punctum A, Figg. 1. 4. et 5. vel accurate, vel saltem quam proxime (praesertim si angulus sub rectis a cometa ad solem et terram ductis contentus, sit fere rectus). Inde vero, per Corol. 2. Prob. I. dabitur totus limes. Q. E. I. Nam punctum A, sive eam partem superficiei capillitii quae caudae opponitur, esse in limite, patet ex iis quae dicta sunt in Corol. 1. Prob. IV. S C H O L. In hunc finem, necesse est cometam a sole intra certos limites distare. In descensu ab aphelio, tam prope ad solem accedere oportet, ut vaporis incalescentis columna assurgere incipiat, et atmosphaerae forma rotunda mutari in oblongam. Hoc prius fieri nequit, quam CA (Fig. 1.) minor fit semidiametro VOL. LVII. U atmos[146] atmosphaerae. In majoribus distantiis, cometa capillitio ornatur, cauda vero destituitur; ut in Schol. 2. Prob. IV. Sin plus aequo appropinquet, coma a fronte capitis retro versa et quasi abrasa *, tota in caudam abibit. Sed hoc perpaucis cometis, iisque non nisi per breve tempus, evenire potest. In utroque casu, nullus observationibus hic postulatis relinquitur locus. Eadem dicenda sunt de ascensu cometae a perihelio. Limites autem ex hac parte axis transversi orbitae majori intervallo ab invicem distabant quam ex altera. Ubi cometa prope solis oppositionem versatur, hujusmodi observationes peragi nequeunt. COROL. 1. Latitudo capillitii, in ea parte quae respicit solem, quamdiu cometa intra limites in Scholio praecedente memoratos versatur, est ut distantia cometae a sole; per Corol. 1. Prob. I. Et hoc cum phaenomenis consentire, auctorem habemus Newtonum, observationibus Hevelii fretum. `` Atmosphaerae cometarum, ait ille ~, in descensu `` eorum in solem excurrendo in caudas, diminuun`` tur, et (ea certe in parte quae solem respicit) an`` gustiores redduntur; et vicissim, in recessu eorum a `` sole, ubi jam minus excurrunt in caudas, amplian`` tur: Si modo phaenomena eorum Hevelius recte `` notavit.'' COROL. 2. Hinc innotescit quantitas materiae in cometa. Nam cum dentur SC et CA, datur earum differentia SA; et inde datur ratio SA ad AC; ut et ratio hujus duplicata, quae (per solutionem Prob. I.) * Vide Schol. 3. Prob. I. et conser observata Hevelii de cometa anni 1665, die 20 Aprilis; infra citata in p. 148. ~ Newt. Princip. p. 516. 4 eadem [147] eadem est ac ratio materiae in sole ad materiam in cometa. COROL. 3. Hinc, et ex observata diametro, innotescit etiam densitas cometae. Nam densitas sphaerae est ut ejus materia directe, et cubus diametri inverse. Newtonus ex faecundo gravitatis principio elicuit methodos determinandi densitates solis, lunae et planetarum satellitio stipatorum. Ex eodem fonte derivari posse cometarum quoque densitates, ostendere jam conatus sum. En! specimen calculi, hactenus, quod sciam, intacti *; quod curiosis naturae scrutatoribus haud ingratum fore spero. In exemplum esto cometa anni 1665, de quo Hevelius in Cometogr. p. 898. haec scribit. `` Die 8 `` Aprilis, St. N. mane, magnitudinem capitis ex ma`` culis lunaribus inveni; nucleum interiorem cum `` tota materia adhaerente, sive crinibus circumfusis, `` aequalem esse toti insulae Siciliae, hoc est, summum `` 6~; nucleum vero solum haud majorem esse insula `` Corsica lunari, hoc est, 5/60 part. unius digiti luna`` ris, sive 12~ vel 13~.'' Cometa tunc erat in 23~ 29~ ~, cum 25~ 49~ Lat. Bor. Invenio jam, per tabulas Halleianas, distantiam cometae a sole (SC) 62735; et a terra, 58441; talium partium qualium * Ex ingenti caloris gradu quem terra arida apud cometam anni 1680 in perihelio versantem ex radiis solaribus concipere posset, qui, Newtoni computo, quasi 2000 vicibus major erat quam calor ferri candentis, concludit Auctor celeberrimus, quod `` corpora cometarum sunt solida, compacta, fixa ac durabilia `` ad instar corporum planetarum. Nam si nihil aliud essent `` quam vapores vel exhalationes teriae, solis et planetarum, `` cometa hicce in transitu suo per viciniam solis tanto calore `` statim dissipari debuisset.'' Princip. p. 508. Praeter hoc, nihil de cometarum densitatibus vulgatum invenio. U 2 media [148] media telluris a sole distantia sit 100,000: et ponendo CA, latitudinem capillitii versus solem, aequalem dimidio capitis, sive 3~, ea erat 51; et AS, 62684; et semidiameter nuclei 1, 7 earundem partium. Proinde, materia in sole est ad materiam in cometa, ut 62684 X 62684 ad 51 X 51, sive ut 1 ad 1/1510724. Porro, posita solis parallaxi media 8~, 68 (ut ex nupero veneris sub sole transitu collegit vir rerum astronomicorum peritissimus Jacobus Short, S. R. S.) semidiameter terrae est 4, 2; ejusque materia 1/342686 pars materiae solis; ut meus profert calculus. Quocirca, densitas terrae est ad densitatem cometae, ut 1/4, 2 cub. X 342686 ad 1/1, 7 cub. X 1510724; id est, ut 1 ad 3, 44. Hic igitur cometa, qui in perihelio suo quasi decuplo propius quam terra ad solem accedebat, 3 1/2 fere vicibus densitate terram superabat. Veruntamen, hos nolim venditare numeros tanquam perfectos, et cometae hujus densitatem absolute exhibentes. Instituto meo sufficit, si, dum calculi methodum illustrant, non longe a vero aberrent; summam enim accurationem ab ipsa Hevelii observatione haud esse petendam, palam est. Probabile omnino videtur, quod observator illustris magnitudinem capitis aestimarit secundum rectam axi caudae normalem,, quippe in ea sola directione dimetiri potuit caput absque cauda; et capillitii latitudo, de qua hic agitur, nempe versus solem, paulo minor fuerit quam dimidium istius magnitudinis. Haec suppositio non male quadrat cum ultima observatione hujus cometae, quam Hevelius habuit die 20~ Aprilis. Eo tempore distantia cometae a sole, meo computo, erat 24237; et a terra, 89602. Jam, apparens latitudo capil[149] capillitii versus solem est ut distantia cometae a sole directe, per Corol. 1. Prob. V. et ut distantia a terra inverse; id est, ut 627~5/~8441 ad 24237/89602, sive ut 4 ad 1. Quare, si in priore observatione fuisset 3~, in posteriore esset 45~; et capillitium emineret super nucleum 40~ circiter; quod quidem non adeo aegre, adhibito perspicillo, perceptu foret. At testatur Hevelius, quod `` die 20~ Aprilis, cum a nobis ultimum obser`` varetur cometa, in frontispicio capitis materia illa `` dilutior jam adeo erat contracta, attenuata et dissi`` pata, ut parum admodum amplius superesset; ad `` utrumque latus vero satis dilatata extitit. '' Credibile igitur est, latitudinem anteriorem capillitii, etiam in prima observatione, minorem extitisse quam lateralem; i. e. minorem quam 3~. Quod si haec latitudo minor fuerit quam 3~, minuenda erit materia cometae, ejusque densitas, in duplicata ratione, quam proxime; per Corol. 2. et 3. Prob. V. Hujus ergo cometae densitas non major est quam quae supra definita est; sed potest esse aliquanto minor. Quaerebam itidem densitatem cometae anni 1682. `` Aug. 20. St. V. diameter capillitii axi caudae per `` nucleum normalis, mensurante Flamstedio, erat `` 2~ 0~; cujus distantiae ipse nucleus vix 1/10 aequabat; `` ideoque latus erat circa 12~.'' Hic iterum necesse habemus sumere dimidium diametri capillitii pro latitudine ejus versus solem; quanquam vix dubium est quin haec aliquantulo minor fuerit illo. Et in hac suppositione, iisdem calculi vestigiis insistendo, inveni densitatem terrae esse ad densitatem cometae ut 1 ad 0, 4562; seu ut 11 ad 5 circiter. Notatu non indignam arbitror aliam hujus cometae observationem a Flamstedio factam die 4 Septemb. quo [150] quo tempore erat `` nucleus limbo capillitii vicinior `` quam antea [20 Aug.] duplo fere.'' Supra monstratum est, quod capillitii latitudo apparens versus solem est ut distantia a sole directe, et a terra inverse; ex quo, computum ineundo, invenio capillitii latitudinem die 4 Septemb. esse ad ipsius latitudinem 20 Aug. ut 1 ad 2, 1542. Quod cum observatis probe congruit; ut conserenti liquebit. Fatendum tamen, maximam hujus differentiae partem secundae illarum rationum deberi. Vellem sane plura adducere exempla, caeterosque cometas, ratione densitatis, inter se conferre; sed observationum penuria impedimento fuit quo minus aliorum densitates ad calculum revocaverim; nullae enim extant, quas mihi quidem videre contigit, adeo subtiles ut huic disquisitioni apte inservire queant. Nec mirum; quum admodum difficile est, arcus tam exiguos ad amussim mentiri. Quantum ex allatis conjectura assequi possum, eadem hic valet regula quam obtinere demonstravit Newtonus in planetis, `` eos nempe densiores esse, caeteris paribus, qui sunt `` soli propiores *.'' Insuper colligere videor, quod sicut cometae ut plurimum ejusdem fere sunt magnitudinis cum planetis, ita non multe plus discrepant cometae a planetis quoad densitatem quam planetae dissident inter se. Nam terra, per Newtoni demonstrata, sextuplo densior est quam saturnus. Quinetiam, quod cum distantiae periheliae sunt aequales, cometae planetis rariores sunt; in hunc fortasse fi* Secundum superiorem calculum, cometa anni 1665 erat quasi 71/2 vicibus densior quam cometa anni 1682. ~ autem distantiae periheliae, Halleio computante, ~ 10649, et 58328. nem, [151] nem, ut in transitu prope planetas, minus turbent eorum motus; et ut, eidem gradui caloris objecti, facilius vapores emittant, ad formandas caudas. Sed manum de tabula; neque enim conjectandi licentiae indulgendum. Si in posterum astronomi observationes hujusmodi instituerint, ea sedulitate qua phaenomenis stellarum tam fixarum quam errantium invigilare solent, certiorem tandem penitioremque siderum caudatorum cognitionem sperare licebit. P. S. EST et infra superficiem cometae limes attractionis, intra quem vis solis fortior est quam cometae. Hujus investigatio pendet a diversa gravitatis lege, crescentis scil. in simplici ratione distantiae a centro; per Prop. 73. Lib. I. Newt. Princip. ejusque natura est, quod si a quovis ipsius puncto l (Fig. 6.) ducantur rectae ad centrum solis S et cometae C, quadratum prioris in posteriorem ductum, S l q X l C, efficiet solidum datum; quod eandem quidem habebit rationem ad cubum semidiametri cometae, CN, quam habet materia in sole ad materiam in cometa. Verum, cum hujus limitis diameter perexigua est respectu distantiae a sole, et propterea omnes rectae S l, ideoque et l C, sunt quam proxime aequales, haec superficies l l l l parum differet a sphaerica; ejusque diameter erit reciproce ut quadratum distantiae cometae a sole. Sed haec, aliaque ad hunc casum spectantia, Prob. II. consimilia, mathematicae duntaxat sunt contemplationis; eoque consulto in superioribus praetermisimus, utpote ab argumento nostro aliena. ADDENDA. [152] A D D E N D A. I. Ascensum caudae cometicae, quem ope cujusdem medii caelestis perspicacissimus Newtonus explicatum dedit, aliquantulum illustrare aggressi sumus. Quaenam vero sit istius medii natura, quisve terminus, magna quaestio est, et tenebris involuta. Diversis nominibus illud Newtonus insignivit, scilicet aurae aethereae, materiae caelorum, et atmosphaerae*. Aliis in locis summus philosophus asseruit, et variis iisque gravissimis rationibus assertum stabilivit, `` caelos re`` sistentia destitui''; quo posito, haec aura aetherea non potest esse non rarissima; et materia caelorum nihil aliud quam vapores longe tenuissimi. Corpus solis ingenti atmosphaerae pondere premi, non desunt argumenta quae nobis fidem faciant; et ex macularum solarium phaenomenis certum est, eam, una cum corpore solis, circa axem spatio 251/3 dierum rotari. Quod si hae maculae triduo diutius pone solem latent quam sese nobis conspiciendos praebent, ut a quibusdam observatum est, necesse est altae sint supra solis superficiem parte 1/1 3 7 ~ diametri solaris; et ad hanc minimum altitudinem porrigi solis atmos* Vide periochen citatam sub Prob. IV. in qua Auctor has voces promiscue usurpasse videtur; saltem non praecise inter eas distinxit. ~ Wolfius in Astron. macularum solarium altitudinem multo majorem justo aestimavit, scil. 3/34 diametri solis: manifesto errore; ponendo sinum versum 10 graduum aequalem 15 centefimis partibus radii, cum revera sit aequalis tantum 15 millesimis. 3 phaeram, [153] phaeram, par est credere. Cometa anni 1680 in perihelio minus distabat a sole quam parte sexta diametri solis; et in vicinia illa, ex auctoris clarissimi sententia *, resistentiam nonnullam sentire debuit. Sed quae sit illius atmosphaerae altitudo, hucusque incompertum est. Verisimile videtur, eam intra modicos terminos contineri. Etenim, si ad orbes planetarum pertingeret, caudae cometicae per eos transeuntes, impulsu illius gyrantis tanquam vento validissimo raptae, ab occasu in ortum detorquerentur. Atqui medium, de quo quaestio est, eousque extendi oportet, quo cauda cometae cujusvis pullulare incepit. Hic locus orbibus mercurii et veneris, immo et ipsius terrae ~, superior est. Tam immanis autem amplitudo atmosphaerae solis concedi nequit. Quid de re tam obscura statuendum sit, incertus haereo; haec tantum rata habens, medium hocce tenuissimum esse, et quam facillime rarescere; paulo autem densius esse prope solem quam ulterius, terminumque ejus extra sphaeram orbis magni esse locandum; item, non modo non rotatum vertigine quali corpus solis, sed et summe quietum esse ac tranquillum. Denique, non absimile videtur, caudarum materiam longe magis volatilem esse quam exhalationes e corporibus quibuslibet terrenis aut planetaribus elicitas. II. Quibus usibus inserviant cometarum caudae, id est alia quaestio, explicatu difficillima. Censuit Newto* Princip. p. 525. ~ Constat ex phaenomenis cometae anni 1680. Alii cometae hunc terminum ad orbem usque martis, aut supra, forsan amoveant. Sed hoc non exploravi. V O L. LVII. X nus [154] us `` eas * ad conservationem marium et humorum `` in planetis requiri, ex quibus in planetas attractis `` et cum eorum atmosphaeris mixtis, quicquid li`` quoris per vegetationem et putrefactionem consu`` mitur, et in terram aridam convertitur, continuo `` suppleri et refici possit.'' Verum cum, ipso judice ~, `` perexigua quantitas aeris et vaporum ad om`` nia caudarum, etiamsi spatia immensa occupantium, `` phaenomena sufficiat''; et cum hujus quantitatis perexiguae perexigua tantum pars in unumquemque planetam incidere queat (ni mea fallat opinio in Schol. 2. Prob. IV. prolata), ambigi potest an hic sit e praecipuis cometarum finibus. Sed nihil statuo. Aliorum esto judicium. * Princip. p. 515. ~ Id. p. 513. XVI. Some 