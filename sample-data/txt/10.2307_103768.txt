IV. Intestinum Parturiens, seu Casus oppido rarus de cranio & costis Faetus per anum ejectis, descriptus a Johanne Lindestolpe, M. D. & Reg. Colleg. Medic. Stockholmensis Assessore. Ex Actis Literariis Sueciae, An. 1723. Trimestr. 1. JOhannes Hesselius, M. D. & Westro-Gothiae Medicus provincialis, Vir sane doctissimus, & Historiae Naturalis, ut Pliniana utar phrasi, peculiariter curiosus, scripsit ad me Scaris d. 20 Sept. praeterlapsi anni, transmisitque literas D. Bernhardi Shiever, Chirurgi munere fungentis in Legione Rofenstierniana, ad Magistrum Equitum Nobilissimum D. Cederberg perscriptas, in quibus refert casum, in hisce sane terris rarissimum, quod mulier quaedam, postquam per septem menses gravida fuisset, evanescente tumore omni abdominis, per anum peperit cranii humani particulam, duasque costas. Sed cum multa desiderari viderentur, quae lucem faenerari possent tam miro phaenomeno, dignum putavi, amicissimum Hesselium per literas denuo compellare, vellet ulterius in eam rem inquirere, mihique communicare, quo possem tam mirandam rem ceteris meis inserere (172) rere observationibus, quas prelo paratas dudum habeo. Quod & factum est. Chirurgi vero relatio, ex Germanico in Latinum translata, sic se habet: `` Uxor Laurentii Skallroth, Pastoris in OEstad, `` Territorii Ahle dicti, ditionis Elfsburgensis, aetatis 41. `` quatuor vero annos nupta, A. 1720, mense Julio, in`` gravidatur, fructumque fert per septem menses, visis `` tamen interdum paucis menstruis, sed sperans, justo `` demum tempore & post decimi mensis fastidia, pulcra `` prole parentem se futuram. Praeterlapso hoc tem`` pore, evanescere tumorem sentit, remanente solum`` modo pressione quadam in latere dextro. Post men`` sem rursus fit gravida, peperitque filiam, sed mortu`` am justae magnitudinis, in Decembri A. 1721. Ex `` quo tempore lecto adfigitur in mensem usque Junii `` hujus anni, Mense vero Maii, cum alvum levaret `` aliquando, anus ipsi tam dolere, ut ipsum intestinum `` rectum omnino excidere crederet: duobus ergo digi`` tis praetentans & se juvare volens, extrahit cranii `` partem, magnitudine nummi Coronae Svethicae (vul`` go dubbel Carolin); repertis deinde in sella duabus `` costis, & post 14 dies abeuntibus eadem via reliquis `` ossibus, colore excrementitio, quae & ipse vidi, & `` manu mea contrectavi. Maritus, uxor ipsa, & ejus `` soror, alia non via exiisse haec ossa mihi sancte adfir`` marunt, incredulo licet, & contra ordinem naturae `` haec fieri non posse, strenue defendenti. Bene nunc `` valet, domesticis apta curis, triumque mater libero`` rum, qui adhuc in vivis sunt: menstruis quoque na`` turaliter se habentibus.'' Ahlingsahs die 28 Octobris A. 1722. Exercuit jam dudum, & exercebit, ni fallor, hic casus Medicorum ingenia, in diversas forte abeuntium sententias. Si enim faetus in ipso conceptus fuisset utero, ibique adcrevisset, non nisi per ruptum uterum, rup(173) ruptumque intestinum egredi potuisset. Sed quomodo tantum vulnus intra temporis tantillum fuisset sanabile? Osseas aliquando faetus particulas per apostema prorupisse, res satis clara est; interdum per umbilicum, quod vidit Albucasis, Chirurg. Lib. 2. cap. 76. & Marcellus Donatus Hist. Med. Mirab. Lib. 4. cap. 22. p. m. 438, 439; interdum per Hypogastrium, ut scribit ad Segerum Wepferus; interdum quoque, uti nunc refertur, per intestinum rectum, sicut annotavere Marsilius Cognatus, Var. Obs. Lib. 4. cap. 9, & Joh. Langius, Epist. Med. Lib. 2. Ep. 39. p. m. 739. vir sane doctissimus & candidus. * Rumpi quoque parietes uteri, infantemque in abdomen extrudi, vel totum, vel quoad partes, testes suere oculati, Hildanus Obs. 64. Cent. I. Veslingius Syntagm. Anat. cap. 7. & Joh. Casp. Fausius in Epitaphio Elisabethae Treipfenning, Petri Gilfeldii uxoris, quae faetum masculum non in mundum, sed in semet ipsam, rupto utero, edidit; Heidelbergae 1657. Conf. Bohnius Circul. Anat. Progymnasm, I. p. m. 20. & 21 Marquardus Empir. Pract. p. 304. 305. vidit molam in vasis spermaticis Catharinae Zarthin juxta uteri fundum genitam. Et Riolanus Lib. 2. Antropograph. cap. 35. quatuor producit exempla faetuum ex Tubis Fallopianis exsectorum. In quam sententiam multis argumentis ivit Celeberrimus Thomas Bartholinus in Epistola ad Horstium, & Antonius Deusingius, Professor olim Academiae Groningensis. Haervaeus praeterea de Gener. Animal. Exerc. 65. animantia vivipara, non in utero, sed in cornubus concipere, ac uterum ipsis propylaeum esse, tubas vero muliebres, cornubus aliorum * Conferri meretur Histoire d' un Faetus humain tire du ventro de sa mere par le fondement par Mons. LITTRE, inserta Commentariis Reg. Academiae Scientiarum Anni 1702. p. 234. sq. edit. Paris. ani(174) animalium proportione, situ, connexione, amplitudine, similitudine, perforatione & officio, respondere testatur. Ita ut nullum sit dubium, faetum extra uterum in tuba generari posse, ibique grandescere, hinc in abdomen delabi, & qua data porta excerni; quamvis hoc negent Guido Patinus, Conringius, aliique. Taceo nunc Lithopaedion Senonense, a Columba Chatry, Sartoris uxore, per 28 annos utero circumlatum, * quo nunc Regium Musaeum Hafniense gauder: nominasse saltem contentus Faetum Mussipontanum Pont. a Mousson.) extra uterum inventum, semilapideum, ab Illustrissimo Angliae Cancellario Kenelmo Digbaeo apud Pharmacopaeum Barbilottum, aliisque olim visum, & publica Dissertatione in Academia Dolana, sub Praesidio Stephani Willet, ventilatum; quae omnia prolixius apud Straussium de Faetu Mussipontano legi possunt. Namque quod Pentzius, Fehrius & Academia tum putabat Altdorfina, non faetum, sed sororem fuisse, a phantasia matris olim gravidae progenitam, nihil moror. * Non ita pridem GEORG. FRIDER. ORTH Ratisp. historiam exhibuit Faetus in utero materno per XLVI annos detenti, in Differt. Inaugur. sub praesidio Rudolfi Jacobi camcrarii habita Tubingae, 1720. V. Ob 