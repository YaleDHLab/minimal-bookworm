(422) VII. Invitatio ad Observationes Meteorologicas communi consilio instituendas. A Jacobo Jurin, M. D. Soc. Reg. Secr. & Colleg. Med. Lond. Socio. COELI & Aeris, quem spiritu ducimus, conditiones varias, frigoris, puta, & caloris, sudi, vel humidi commutationes & vicissitudines, magnas praesertim atque subitaneas, ad Humani Generis valetudinem pertinere merito censetur. Operam itaque & laborem in iisdem observandis minime contemnendum posuerunt non Medici solum, sed & alii quoque ab omni aevo Naturae rerum contemplandae studiosi. Superiore tandem saeculo Instrumenta etiam & Machinae Philosophorum ingenio & diligentia repertae sunt, quibus ponderis, caloris, humiditatis, & elateris aerii momenta & mutationes simul oculis repraesentantur, simul ad mensuram ac trutinam, & quidem subtilem admodum illam atque accuratam, exiguntur. Nec hic etiam subsistendum judicarunt Eximii illi Viri, sed studio & sciendi amore incitati ad causas harum mutationum, qua licuit, indagandas contenderunt. Quem in finem Observationes Instrumentorum recens inventorum ope factas de pondere, humiditate, & calore ambientis diligenter in Diariis notabant; iisque multa alia adjiciebant ad Tempestatem ac Caeli faciem, Ventos, & Pluviae copiam pertinentia, quod in Actis Philosophicis & alibi sparsim videre est. Methodo (423) Methodo ista & observandi ratione meliorem facile non reperias. Quod si fuissent Observatores & numero idoneo, & commodis locis per magna terrarum spatia dispositi; ac tandem unus aliquis omnium Diaria, quid inter se convenirent aut discreparent, contulisset; profecto jam a multis annis eam haberemus Aeris Historiam, qualem hoc temporis vix animo & votis fas est concipere. Id etenim compertum habemus, ut quod maxime, subitas Tempestatum commutationes Ventis praecipue acceptas esse referendas; quumque scire liceret per talem observandi rationem, qualem supra exposuimus, quibus in locis orti, quem cursum, quo tempore, & per quanta terrarum spatia Venti tenerent; his cognitis, forsan ad Originem etiam & Causas Ventorum assequendas via patuisset. Unum hoc saltem, quod ipsum non leve momentum ad has disquisitiones attulisset,quodque jam, ut plurimum, pro Conjectura verisimili habetur, potuissemus certissimis observationibus sive veri, five falsi arguere. Opinionem dico sagacissimi Viri, Edmondi Halleii*, qui Hydrargyrum ideo censet in Barometro ascendere, quod Venti ex contrariis regionibus utrinque eodem spirantes Aerem cogant & quasi in cumulum attollant; ut contra Hydrargyri descensum Ventis, ex eodem loco versus oppositas partes Aerem deferentibus, & quasi exhaurientibus, attribuit. Rogantur itaque Eruditi, qui ad excolendam hanc partem Historiae Naturalis operam suam conferre voluerint, ut quotidie semel minimum, vel utcunque saepius libuerit, notare dignentur in Diario Barometri & Thermometri altitudinem, Venti Plagam cum aliqua virium aestimatione, Caeli faciem, & Pluviae vel Nivis U u u quantita~ Philos. Transact. N. 181. (424) quantitatem, quae tempore post observationem superiorem elapso deciderit. Quod si quis Observationes Hygroscopii cujuslibet, sive Acus Magneticae ope factas adjicere voluerit, non erit ingratum. Quoties ingruerit Procella vehementior, utile fuerit ortum ejusdem, incrementum, summam violentiam, remissionem & exitum notatis temporibus accuratius de fignare, uti & altitudines Barometri, quae dictis temporibus respondeant. Monendum censemus, ut qui Barometri replendi & conficiendi modum callent, Barometro vulgari, sive aperto, quod vocant, utantur. Sit autem Tubus quartam, ut minimum, vel etiam tertiam digiti partem latus; quum in Tubis angustioribus Hydrargyrus infra justam altitudinem subsidere deprehendatur ~. Cisternae vero, sive Vasi Hydrargyrum excipienti tribuetur diameter octonis saltem, vel decem partibus major Tubi diametro, idque eum in finem, ut ascendente, vel subsidente Hydrargyro in Tubo, altitudo Hydrargyri in Cisterna invariata permaneat, aut certe quam paululum immutata. Qui vero Barometro clauso, five portatili uti malunt, ejusmodi Barometra magna diligentia fabricata comparare poterunt apud Laudatum Artificem Franciscum Hauksbejum, in Area vulgo dicta Crane-Court, Londini degentem; qui Thermometra etiam subministrabit ad eam Scalam, sive graduum notationem exacta, quae jam per multos annos, exquisitis ejus Thermometris insculpta, innotuit Eruditis. Qui Thermometro utuntur alia quacunque ratione constructo, rogatos volumus, ut in Diario Thermometri fitum, fabricam, dispositionem graduum in Scala, & nomen ~ V. Philos. Transact. N. 363. (425) men etiam Opificis, ex cujus Officina prodiit, apponere ne graventur. Situm Thermometro commodissimum censemus in conclavi ad Septentriones obverso, ubi focus aut nunquam accenditur, aut saltem quam rarissime. Quo facilius inter se conferri possint Diaria, commodum fuerit omnia in hujusmodi formam disponere. Columna prima indicet diem & horam observationis; stylo autem ut omnes Juliano, sive Vetere, in Diariis utantur, Observatores rogamus. Secunda altitudinem exhibeat, ad quam attollitur Hydrargyrus in Tubo Barometri supra superficiem Hydrargyri in Vase, per digitos, sive partes duodecimas Pedis Londinensis, & per partes decimales eorundem digitorum notatam. Habet autem Pes Londinensis ad Parisiensem eam rationem, quae est inter 15 & 16 proxime. Columna tertia gradum monstret, & partes gradus decimales, quas Spiritus in Thermometro attingit. Quarta Venti Plagam & spirandi vires repraesentet; quae vires semper denotari poterunt per aliquem ex numeris sequentibus, 1, 2, 3, 4: ex quibus 1 significet lenissimum Aeris motum vix arborum folia agitantem, 4 vero summam Venti violentiam; numeris 2 & 3 intermedias inter hasce Ventorum vires exponentibus, & denotante cyphra, sive o, perfectam Malaciam. Quintam occupet Caeli facies, & succincta Tempestatis historia. Sexta & ultima altitudinem pluviae, vel nivis in aquam resolutae, quae post superiorem observationem deciderit, per digitos Londinenses & eorum partes decimales metiatur. Haec facile aestimari poterit ope Infundibuli duos circiter, vel tres pedes ampli, Vasis alterius aquam ex Infundibulo defluentem excipientis, & Mensurae Cylindricae cum Regula in digitos & partes decimales divisa. U u u 2 Infundi(426) Infundibulum ita situm sit, ut, quicunque ventus flaverit, nulla tamen pluviae pars sive aedificii interventu, sive quocunque alio impedimento intercipi queat. Sit autem vas aquam continens undique probe clausum, ne quid in vapores attollatur, angusto solum foramine, ad aquam desuper ex Infundibulo excipiendam, relicto. Mensurae porro Cylindricae Diameter decem partibus minor Diametro Infundibuli tribuetur: quo fiet, ut aqua digitum unum alta in mensura ad altitudinem centesimae partis digiti in Infundibulum, atque adeo in reliquam terram, cecidisse intelligatur; & similiter pro partibus digiti decimalibus. Ad finem vero Mensis & Anni cujusque apponatur media altitudo menstrua, vel annua, Barometri & Thermometri, uti etiam summa omnium altitudinum Pluviae, quae Mense, vel Anno integro deciderit. Habebitur autem dicta media altitudo, redigendo in unam summam, omnes Barometri altitudinum observationes mane factas, Thermometri vero sive matutinas, sive totius diei maximas, (quae nempe circa horam tertiam, vel quartam pomeridianam contingunt) & summam istam per numerum dierum dividendo. Omnes rogamus, qui suprascriptas Observationes, vel universas, vel aliqua ex parte volent instituere, ut Diariorum Exempla, ad finem anni cujusque continuata, ad Secretarios Regiae Societatis transmittere dignentur; uti cum Diario, quod Londini jussu Societatis Regiae conficitur, conferri possint. Consilium vero est, ut quicquid ex Diariorum istorum collatione colligi poterit, singulis annis in Actis Philosophicis cum Publico communicetur. Diarii (427) Diarii Forma. Dies & Hora Barom. Therm Vent. Pluvia. 1723. alt. alt. Tempestas. Nov. St. V. dig.dec gr. dec. dig.dec 1. 8 a. m. 29.75 49. 6 S. W. 1 Caelum nubibus obduct. 0.035 Imbres interrupti. 4 p. m. 29.56 47. 3 S. W. 2 Sol pervices inter0.043 currens 2. 7 1/2 a.m. 29.24 48. 5 S. 1 Pluvia fere perpetua 0.725 3. 9 a. m. 29.95 49. 7 N. 1 Caelum sudum 0.032 5 p. m. 30. 4 49. 2 N. 1 Caelum sudum 0.000 4. 7 a. m. 29. 9 47. 0 S. W. 1 Nubes sparsae 0.000 10 29. 7 46. 2 S. W. 2 Imbres intercurrentes 0.103 Caelum nubibus un12 29. 4 45. 0 S. 3 dique fere tectum 0.050 3 p. m. 28. 8 46. 0 S. 4 Nubes sparsae 0.000 5 28. 6 47. 2 S. W. 4 Eadem Caeli facies 0.000 7 28. 9 48. 0 S. W. 2 Pluit 0.000 9 28. 9 48. 2 0 Pluvia fere perpetua 0.305 5. 7 a. m. 29. 7 53. 4 N.E. 1 Sudum. Gelu. 0.250 VIII. An 