IV. Viri Celeberrimi Johannis Marchionis Poleni, R. S. S. ad virum Doctissimum Jacobum Jurinum, M. D. R. S. S. Epistola, qua continetur Summarium Observationum Meteorologicarum per sexennium Patavij habitarum. J A M ante viginti ferme annos coeperam Meteorologicas Ephemerides ex observationibus meis, hic Patavij, conscribere; plures tamen in adversariis meis inerant lacunae (varias ob caussas, praesertim quod saepe ab urbe abesse cogerer) visa autem Invitatione tua, Ornatissime Vir, ad Observationes Meteorologicas communi consilio instituendas, quam Londini Anno hujusce seculi vigesimo quarto edidisti, rem inposterum diligenter curare institui ad exemplar, quod eadem in Invitatione dedisti; domesticamque seD d dulam (202) dulam vicariam operam instruxi; ne, si abessem, filum observationum unquam abrumperetur. Praecipua eorum, quae observavi, conjuncta atque inter sese comparata in Epistola hac reperies; quorum multa ad normam praeceptorum, ex tua Invitatione proficiscentium exarata sunt. Observationum autem reperies collationem, quoad pertinet ad Naturalem Aeris Historiam; quemadmodum Tu consilio optimo praecepisti: Theoremata vero observationibus iisdem haudquaquam inaedificavi. Persuasum etenim mihi est, perperam agere Architectos, qui Aedificia inchoant, antequam satis materiae ad aedificandum praesto sit; atque ita etiam ad physica systemata condenda, nimium agi periculose, si haec incipiantur, et tamen desit tanta observationum copia, quanta veritati firmandae sufficiat; porro vel in his materiam deficere, plane est dicendum. Praestat itaque observationes congerere, quarum usus aliquando fortasse prodibit. Atque erit sane perutile, tum meteororum novisse historiam; tum etiam, ne in errores incidamus, a certis effectibus ad eorundem caussas posse aliquando conscendere. Neque tamen me latet, totum hoc observationum genus a nonnullis plane despici, cum vix ulla praesens habeatur utilitas; futura vero et dubia, et valde remota esse videatur. At etiam Posterorum gloriae, atque utilitati litandum est: et sane decet serere arbores, quae alteri seculo prosint: easque saepe serit diligens agricola, quarum aspiciet baccham ipse nunquam. Atque, ut similitudine utamur rei nostrae convenientiore, quis credat quidpiam certi invenisse primos illos Saturniae Stellae contemplatores spatio unius conversionis Stellae ejusdem, hoc est, triginta annorum spatio; (203) tio; cum Stellam illam aliquando motu suo ab occasu in ortum proficisci, aliquando ab ortu in occasum regredi, aliquando fixam veluti esse, modo velocem, tardam modo, conspexere. Pluribus tamen conversionibus tolerantius observatis, compertae sunt certae veraeque leges motuum Stellae illius atque velocitatum. Porro absit, ut Meteoris tantum tribuam constantiae, quantum Stellarum conversionibus tribuendum est: at eximias aliquas etiam in illis (ut appellant) regulas pro tempestatum atque regionum varietate inesse, creatarum rerum omnium harmonia summa non suadet modo, verum etiam persuadet. Et, utcumque tandem sit, satisfaciendum sane est etiam iis, qui plane credunt ex longa, neque interrupta observationum serie posse futuris temporibus utiles aliquas cognitiones proficisci. Et quidem perinde utile erit si in meteoris, vel aliquae certae naturae leges, vel perpetuae aliae quaedam naturae variationes, longo temporis tractu, detegentur. Haec autem paullo fusius sum persecutus, ut ex his liquido Tibi appareret, Invitationem tuam a me lubenti animo fuisse susceptam; plurimique a me fieri, certa de caussa, vel hanc partem studiorum, in quae incumbit Illustris florentissima ista Regalis Societas fundata ad promovendam Philosophiam, quam novis jugiter inventis, miroque optimarum artium cultu in dies illustrat. Nunc propius ad rem ipsam accedendo, nonnulla subjiciam monita ad res ennarrandas spectantia. Itaque in primis animadvertam, in tempore connotando, me diei cujusque initium a meridie, ut Astronomi consuevere, supputavisse: Observationesque in Ephemeridum meteorologicarum adversaria referendas paullo D d 2 post (204) post meridiem instituisse; nisi quidpiam me aliquando impedivit, aut tempestas aliqua a proposito me illo abduxit. Veteri autem Stylo in temporibus designandis, et in mensuris Anglico Pede ejusque Partibus, me usum fuisse, institutum meum satis declarat. Si qua erunt, enarrationum progressu, ad tempus conveniens Novo Stylo, atque ad Gallicam mensuram referenda; de Styli atque mensurae mutatione admonebo. In mensura nivis, hanc liquefieri curavi; liquatamque ratione eadem, ac pluviam aquam metitus sum. Barometri mei tubulus satis amplus est, et Vasis, quo stagnans mercurius continetur, diameter est ferme vigecupla diametri tubuli: quamobrem ascendente intra eundem tubulum, et descendente mercurio, altitudo mercurij eo in Vase tuto potest ceu inveriata reputari. Thermometrum meum ex genere illorum est, quorum inventio Gulielmo Amontonio, ornamento illustri Gallicae Academiae, adtribuitur. Tubulus est recurvus desinens in phialam, cujus phialae pars inferior vivo argento, superior repletur aere; hujusque dilatatione vel majore, vel minore, pro varia caloris vi, mercurius in tubulo vel magis vel minus attollitur. Quoniam vero tubuli extremitas patula est; idcirco oportuit veram Thermometri Altitudinem ex Altitudine mercurij observata in Thermometri tubulo, Altitudineque mercurij in Barometro, collectis in unam summam, componere; inque Ephemerides referre Altitudinem eadem plane ratione compositam. Est autem Thermometrum meum appensum ad parietem cubiculi (205) cubiculi (in quo vix unquam ignis accenditur) facie una ad meridiem, altera ad orientem solem observa: neque enim aptum locum ad septentriones respicientem habeo. Thermometri mei phiala intra glaciem immersa subsidit mercurius in altitudine Dig. 47. Dec. 30. intra vero ebullientem aquam, ascendit mercurius ad altitudinem Dig. 63. Dec. 10. Porro iisdem semper Instrumentis, et ad eandem jugiter plagam constitutis usus sum. Perspicuum autem, si opus esset, ex modo relata et superioribus observationibus fieri posset; Hyemali rigidiore tempore aerem nostrum ad frigus aquae glacialis quamproxime accedere (ut alias in Commentariis Regiae Scientiarum Gallicae Academiae An. 1711. pag. 2. observatum fuit, ab aere suscipi eundem frigoris gradum, qui nivi convenit) Aestivo autem tempore, aeris nostri teporem ab aquae ebullientis calore distare plurimum: at id vel naturae lumine notum est, atque manifestum. Ventorum directiones singulis diebus adscripsi; eorum autem vires dumtaxat cum satis patentes, majores, vel maximae fuere, numeris 2, aut 3, aut 4, pro magnitudine eorum signavi; praetermisso zero, sive malaciae signo; et unitate, venti lenissimi indicio. Ceterum, etiam me silente, nemo in hisce rebus vel mediocriter versatus non animadvertit; in infima hac prope nos aeris regione ubi Anemometrorum sedes est, saepe unum aliquem ventum observari, dum in superioribus aeris regionibus alij diversique venti dominantur. Post haec vero monita, attingendo rem ipsam, ut aquae pluviae, nec non ex fusa nive collectae, quantitates (206) tates (ut ferunt summae ex observationibus desumtae, singulis Mensibus convenientes) considerari queant; eas in subjectam Tabellam conjeci. 1725. 1726. 1727. 1728. 1729. 1730. Dig. Dec Dig. Dec. Dig. Dec. Dig. Dec. Dig. Dec. Dig. Dec. J A N. 0 521 1 355 5 955 4 278 1 085 0 112 F E B. 1 460 1 073 1 050 1 245 2 906 M A R. 0 889 3 168 1 878 4 832 2 902 4 592 A P R. 4 019 3 998 0 498 1 419 2 768 1 638 M A I. 3 625 1 368 3 530 3 403 2 634 4 467 J U N. 0 036 2 608 2 476 2 103 3 134 6 205 J U L. 2 297 2 357 2 930 4 016 4 526 2 339 A U G. 5 185 1 268 5 067 5 186 0 578 4 269 S E P. 2 647 2 900 4 164 6 948 3 267 1 090 O C T. 7 104 0 179 6 576 5 163 6 294 5 254 N O V. 3 636 2 277 5 091 6 836 4 186 0 534 D E C. 0 030 2 390 7 169 7 599 2 804 0 894 Sum. totius 29 989 25 328 46 407 52 833 35 423 34 300 anni. Si iidem Menses illorum sex annorum colligantur in unam summam, comperietur ex Tabella minimam aquae quantitatem decidisse Mensibus Februariis; quippe quae non excesserit Dig. 7. Dec. 734. Maximam vero Octobribus Mensibus, quae Dig. 30. Dec. 570, aequaverit. Praeterea ex Tabella eadem facile apparet, sicciorem annis aliis fuisse annum 1726, qui dedit aquae Dig. 25. Dec. 328: aliis autem annis humidiorem fuisse Annum 1728, quo collegi aquae Dig. 52. Dec. 833. Numeros practerea quantitatum aquae, singulis quae anni Tempestatibus decidit, seorsum collegi; Tem(207) Tempestates ita partiens pro quocunque proposito anno; ut Hyemis initium referrem ad decimam diem Decembris anni praecedentis, et sic porro ad diem decimam Martij, Junij, atque Septembris Tempestatum reliquarum initia constituerem. Inventae summae, in Tabella notatae, sub oculis positae sequuntur. Hyems. Ver. Aestas. Autumnus. Dig. Dec. Dig. Dec. Dig. Deg. Dig. Dec. 1725 0 912 8 167 7 584 13 327 1726 2 815 9 6 7 355 4 999 1727 8 181 5 916 11 875 15 497 1728 11 419 10 752 12 83 20 556 1729 7 470 9 430 6 310 13 617 1730 8 693 8 817 12 818 6 562 Sum. 39 490 52 88 58 25 74 558 Ex qua Tabella proclive est noscere quantitatem aquae pertinentis ad Aestatem et Autumnum, singulis annis majorem fuisse quantitate aquae pertinentis ad Hyemem et Ver. Quod si quantitates ad quamlibet Tempestatem pertinentes colligantur in unam summam; et deinde hae summae conferantur inter sese, facile liquebit, incrementaprogredi eodem ordine ac Tempestates; ordiendo ab Hyeme; hoc est; Quantitatem minimam aquae Hyemis tempore haberi, tempore autem Veris majorem, hanc vero superari ab Aestatis tempore, demum Autumnali tempore maximam reperiri. Notum (208) Notum autem est et pervulgatum, pluviam a decrescente Barometri altitudine, serenitatem vero a crescente altitudine indicari. Ut igitur aliquo modo explorarem, quantum possint indicia illa, ut ex Barometro futurae pluviae anticipata cognitio aliqua habeatur; dies, quibus pluit sex illis propositis annis collegi in varias summas pro Ventorum varietate, atque pro incremento aut decremento altitudinis Barometri a Meridie praecedentis Diei ad Meridiem Diei ejus quo pluit. Tabellam autem ipsam subjeci. Decrescente Barometro a Crescente Barometro a Meridie Diei praecedenMeridie Diei praecedentis ad Meridiem Diei, tis ad Meridiem Diei, quo pluit. quo pluit. Numerus Dierum, Ventus qualis erat Numerus Dierum, Ventus qualis erat quibus pluit. Meridie Dierum, quibus pluit. Meridie Dierum, quibus pluit. quibus pluit. 86 N. 64 N. 61 N E. 41 N E. 33 E. 16 E. 28 S E. 17 SE. 44 S. 21 S. 42 S W. 15 S W. 49 W. 20 W. 35 N W. 17 N W. 378 Summa. 211 Summa Qua absoluta Tabella, miratus profecto sum inter numeros incrementi decrementique altitudinis Barometri (209) metri non majorem differentiam interesse quam ea, quae inter 378 et 211 intercedit. Fateor equidem; aliquoties crescente Barometri altitudine a praecedente Meridie ad Meridiem Diei, quo pluit, coepisse tamen altitudinem eam decrescere post Meridiem Diei ejusdem, quo pluisse contigit: praeterea vero incrementum illud aliquoties sumi posse, tanquam indicium futurae, post haud longam pluviam, serenitatis: rationem etiam quantitatis pluviae esse habendam. Saepe tamen nulla ex hisce (ut ita dicam) excusatio praesto esse potest, ut servetur constantia legis illius paullo supra indicatae; qua a nonnullis sancitur, decrementa altitudinis Barometri esse pluvie indicia, incrementa vero serenitatis indicia esse reputanda. Aliquid aliud detegendum adhuc est ad praenoscenda phaenomena haec. Quod si tamen deerit Observatorum industria, atque assiduitas, fortassis variationum hujuscemodi leges aliquando detegentur et veniet tempus, quo ista, quae nunc latent, in lucem extrahat dies, et longioris aevi diligentia: et fortassis non erunt difficilia, ac Posteri nostri nos aperta nescisse mirabuntur. Nivalium postea Dierum, propositis sex illis annis contentorum comparationem institui superioris illius similem; atque illud animadverti, quod Nix magis, quam pluvia, Barometri decrementis respondeat: ut in subjecta Tabella videre est. E e Decrescente (210) Decrescente Barometro a Crescente Barometro a Meridie Diei praecedenMeridie Diei praecedentis ad Meridiem Diei, tis ad Meridiem Diei, quo ninxit. quo ninxit. Numerus Dierum, Ventus qualis erat Numerus Dierum, Ventus qualis erat quibus ninxit. Meridie Dierum, quibus ninxit. Meridie Dierum, quibus ninxit. quibus ninxit. 4 N. 4 N. 6 N E. 1 E. 1 S W. 1 W. 1 N W. 14 Summa. 4 Summa. Praeterea vero, ut a tua, Vir Ornatissime, Invitatione indicatur; pro singulis annis summas altitudinum Barometri ac Thermometri confeci; ex quibus deinde altitudines medias convenientes singulis Diebus eorundem Annorum elicui; ut in subjecta Tabella apparet. Summa AltiSumma AltiAltitudo Media Altitudo Media tudinum tudinum Barometri Thermometri Barometri. Thermometri ad singulos dies. ad singulos dies. Dig. Dec. Dig. Dec. Dig. Dec. Dig. Dec. 1725 10854 26 18287 66 29 74 50 10 1726 10823 8 18268 93 29 65 50 5 1727 10831 17 18325 96 29 67 50 21 1728 10864 72 18419 81 29 68 50 33 1729 10842 23 18326 62 29 70 50 21 1730 10853 75 18264 18 29 74 50 4 Porro (211) Porro si Altitudines Barometri, non singulorum Annorum, sed omnium sex Annorum in unam tantum summam colligantur, invenietur media Barometri Altitudo, singulis Diebus eorundem omnium annorum conveniens, esse Dig. 29. Dec. 70. Ac si Thermometri Altitudines, non singulorum Annorum, sed itidem sex Annorum omnium colligantur in unam tantum summam, comperietur media Thermometri Altitudo singulis diebus eorundem omnium Annorum conveniens, esse Dig. 50. Dec. 16. Quamobrem, inspecta Tabella, facile est intelligere, Diales Medias Altitudines tum Barometri tum Thermometri, pertinentes ad annos singulos, paucissimis partibus diferre a Dialibus Mediis Altitudinibus, quae ex sex illis annis collectim sumtis proficiscuntur. Maximam deinde Barometri Altitudinem Minimamque, itidem Thermometri Maximam ac Minimam Altitudinem in oppositam Tabellam redegi: ut uno aspectu conferri inter sese possent atque comparari. E e 2 Anni (212) MaxiMinima Therma BaBaromomeMenDies Anni Hora rometri metri tri. Venti Tempestas. ses. S. V. Altit. Altit. Altit. h. ~ Dig. Dec. Dig. Dec. Dig. Dec. JAN. 19 15 30 28 48 45 W. Coelum sudum. 1725 DEC. 8 4 15 28 56 47 98 SW.4. Coelum nubibus fere obductum. NOV. 28 15 30 18 48 70 N. Coelum sudum. 1726 FEB. 13 15 28 92 48 62 S W. Coelum nubibus fere obductum. NOV. 20 15 30 24 48 88 NW. Coelum sudum. 1727 OCT. 29 3 28 80 49 6 S. 2. Coelum nubibus obductum. DEC. 2 15 30 20 48 98 N. Nubes rarae. 1728 DEC. 12 15 29 48 60 N.W. Pluvia tenuis. DEC. 20 15 30 30 48 88 W. Coelum nubibus fere obductum. 1729 NOV. 10 15 28 90 49 30 N. Pluvia. DEC. 20 15 30 40 48 20 N. Coelum sudum. 1730 FEB. 27 15 28 98 48 78 S E. Sol et nubes alternatim. BaroMaxiMinimetri ma ma AltiTher. Ther. tudo. Altit. Altit. Dig. Dec. Dig. Dec. Dig. Dec. JUL. 9 15 29 04 52 50 S. 2. Coelum sudum. 1725 DEC. 23 15 29 25 47 82 N E. Sol et nubes alternatim. JUL. 15 15 29 74 52 40 S. Coelum sudum. 1726 JAN. 14 15 29 68 47 68 W. Coelum nubibus fere obductum. JUL. 13 15 29 60 52 18 E. Sol paucaeque nubes. 1727 JAN. 2 15 29 68 48 15 S E. Aer nebulosus. JUN. 22 15 29 68 52 54 S. Sol paucaeque nubes. 1728 DEC. 26 15 29 30 48 8 N.2. Coelum nubibus fere obductum. JUN 25 15 29 70 52 28 N E. Coelum sudum. 1729 JAN. 14 15 29 50 47 82 S W. Coelum sudum. AUG. 4 15 29 76 52 28 N. Sol et nubes alternatim. 1730 DEC. 23 15 30 30 47 58 W. Coelum sudum. Ut (213) Ut vero aquae, quae decidit, Quantitates ~ possent cum Quantitatibus iis, quae in Regiae Scientiarum Academiae Commentariis regeruntur; Mensuras Anglicas in Gallicas transtuli, illas ad Regium Parisiensem Pedem (in Pollices atque Lineas divisum) referendo. Ac summas ad Annum quemlibet Novo Stilo computatum confeci, ut in subjecta Tabella videre est. Anni Pol. Ped Lin. Stilo Novo. Paris. 1725 28 1 1/2 1726 23 2 1/2 1727 42 11 1728 49 9 2/5 1729 34 1 2/5 1730 32 1 5/6 Summa. 210 3 1/2 Quare, si Pol, 210. et Lin. 3 1/2. dividantur in annos sex; Mensura Media ~ aquae, quae decidit, conveniens singulis annis prodit Pol. 35. Lin. 7/12. Mensura autem Media aquae quae cadit Lutetiae Parisiorum (ut habetur in Academiae Commentariis An. 1711, 1714, 1715, et alibi) Media, pro unius Anni curriculo Pollicum 19 esse computatur. Quamobrem Patavina Media Mensura Mediam Parisiensem excedit Pollicibus 16. Lin 7/12. Aut, si assumamus pro Media Mensura Parisiensi Pol. 18. Lin 8~ (quemadmodum ex observationibus triennio habitis colligitur in Commentariis An. 1719) erit differentia Pol. (214) Pol. 16. Lin. 4 1/12. Itaque plane liquet aquae copiam hic decidere multo majorem, quam Lutetiae Parisiorum. Praestat etiam animadvertere, a Meridie Diei 23. (Sl. V.) Augusti Anni 1727. (vento boreali) ad Meridiem sequentis diei, nimirum intra horas 24, decidisse pluviae Pol. 3~ Lin. 1/2. hoc est Lin 36 1/2. Quae sane pluviae copia multo major reperitur ea, quae intra horas 24, unquam decidat Lutetiae Parisiorum: ut ex Commentariis Regiae Scientiarum Accademiae colligere est. Si maxima Barometri ~ Die 20 Dec. 1730. hic observata, redigatur ad Gallicam Mensuram, comperietur esse Pollicum 28. Lin. 6. minima vero Barometri Altitudo, quae pertinuit ad Diem 8 Dec. 1725, invenietur Pollicum 26. Lin. 9 1/4. Quamobrem Mercurij in Barometro differentia inter Maximam Altitudinem, Minimamque colligetur Pollicum 1. Lin 8 ~. Assumto itidem sexenio Observationum, quas in Regio Observatorio habuit Lutetiae Parisiorum Philippus Hirius (nimirum ab Anno 1699 ad annum 1705) inveni Maximam B arometri Altitudinem extitisse Die 10 Dec. 1704. Pol. 28. Lin. 4 1/6. Minimam vero Die 20 Dec. 1703. Pol. 26. Lin. 5: atque ideo Mercurij in Barometro differentiam inter Maximam Altitudinem Minimamque fuisse Pol. 1. Lin. 11 1/6. Differentia itaque inter Maximam atque Minimam Mercurij in Barometro Altitudinem (attentis observationibus, quas proposuimus) Lutetiae Parisiorum inventa fuit major, quam Patavij Lin. 2 5/12. Et quidem jamdudum nonnulli fuere, qui observarent, illiusmodi (215) modi differentias eo minores reperiri, quo magis loca, in quibus Observationes instituuntur, sunt Aequatori circulo vicina. Reliquum nunc est ut ad aliud Observationum genus in Invitatione indicatum, hoc est ad Observationes Declinationum Magneticae Acus, gradum faciam: ab hac tamen parte me paucis expediam. Notum hoc tempore est, atque inter hujuscemodi rerum Peritos pervulgatum, variis unius ejusdemque Diei horis exiguas nonnullas mutationes in Acus Magneticae Declinatione ita contingere, ut singulis integris Diebus eadem omnino constantissima Declinatio non observetur; sed paucis varietur aliquando Gradus sexagesimis: praeterea vero compertum est, non ab omnibus Acubus (praesertim ad varios Magnetes affrictis) eandem prorsus penitusque exhiberi Declinationem, sed aliquot (paucissimarum tamen cum ab excellentibus Artificibus Acus sunt elaboratae) sexagesimarum differentias aliquando comparere. Variationes itaque perexiguas ab hisce caussis facile promanantes, si excipias, totis hisce sex solidis annis, Magnetis Declinationem versus Occasum Graduum tredecim observavi. Pyxis Magnetica, qua praesertim utor, et cujus (ut ita dicam) fidei plurimum tribuo, est Opus Bernardi Facini scientis Artificis, maxime harum rerum periti, maximeque industrij: cujus Pyxidis Acus longa est Pollices sex, granorum triginta duorum pondo. Hoc unum adjiciam, me suspicari (neque enim de tam exigua mutatione quidpiam secure affirmandum est) Declinationem Acus intra illud tempus, decrevisse decem sexagesimis potius, quam crevisse. Haec (216) Haec habui, quae, Invitationis tuae finem respiciens ad Te, Vir Ornatissime, scriberem. Una etiam cum Epistola hac, integrae Ephemerides, (quibus singulorum Dierum Observationes meae, qua ratione Invitatio tua fert, consignantur) Tibi tradentur, tamquam specimen; ex quo, si Deus dederit, ut post aliquot annos quaedam alia in formam hanc colligam, intelligere facile queas, me tuae Methodo in scribendis observationibus adhaesisse. Si quid frugis in Observationibus hisce aliquando reperietur, Tibi, tuisque de optimis Artibus meritis tribuendum erit. Vale. Patavij, Kal. Jun. CI~ I~CC XXXI. V. 