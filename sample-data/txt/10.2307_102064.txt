[601] Praclarissuno & Eruditissuno Viro D. Jacobo Spo nio Medicinae Doctori, & Lugdunensi Anatomico Acuratissimo. Marcellus Malpighius S. P. PErcunctantitibi, Vir doctissime,aceruditissime,numaliquid novi editis jam exercitationibus meis addendum supersit, cum Typographus, quem innuis, dictis opusculis novam paret lucem; responsum hoc erit,me pluribus & a re litteraria alienis distractum negotiis tandem conquiescere. Quoniam tamen quaedam mihi in dictorum confirmationem occurrere, nonnulla quoque circa animalium viscera,quae multis ab hinc annis (insectorum plantarumque anatomiae addictus) ut cruda neglexeram, adhuc meam excitant phantasiam; ideo cum novam ac solertiorem exigant indaginem,tibi communicanda duxi: utpote qui intima animalium viscera scrutando ulterioribus aggressionibus dilucidiora reddere,elegantiq; eruditione exornare prae reliquis valeas. Haec itaque si tibi, Vir summe, arriserint, toti Reipublicae litterariae non displicuisse putabo. Inter reliqua, quae de externo tactus organo alias habui, nonnulla de ungulae natura & generatione indicavi: quae ut ulteriori fruantur luce, anatomica observatione veniunt. Duodecimus jam excurrit annus, quo mactandum bovem lustravi cum praeclarissim is Viris D. Carolo Fracarsato, & D. Silvestro Bonfiliolo, a cujus collo in dextris, ubi jugum apponitur, insigne pendebat Cornu. Hujus longitudo decem & sex digitorum crassitiem aequabat. Non longe a basi, ubi latius erat, octo digitorum latitudinem explebat. Ejus forma conica erat, & in obtusum deducta apicem, non parum versus finem curvabatur. In basi tamen, ubi collo nectebatur, arctius erat. Color circa extremitatem subniger lucidusque erat, & persimilis ei, qui in ungula bubula passim observatur. Exterior superficies aspera erat, praecipue C 2 a basi [602] a basi usque ad medium; etenim cuticula & subjectum reticulare corpus cum contentis papillis (quae in aliis partibus perpendiculariter attolli solent, ac tactus organum constituunt) sensim produci inclinarique incipiebant, non dispari specie, ac in nostrorum digitorum extremitate, quilibet prope unguium radicem observare potest. Papillae igitur, laciniata cuticula, & reticulari corpore circumdatae, majorem longitudinem sortitae ita inclinabantur, & invicem haerebant, & ferruminabantur extrem is sinibus, ut squam mosum piscium tegumentum aemularentur. Circa basim squammosa haec corpora brevia erant, sensim vero producebantur & prope conum longisima reddebantur. Varius quoque erat substantiae modus; nam in basi pupillaria haec corpora non ita sibi mutuo connexa conglutinebantur; sed solutis ipsorum finibus laciniatum & asperum excitabatur corpus: ultra tamen medietatem densiori donabantur compage, unde & lucida & laevia videbantur. Interius expositum cornu concavum erat, ita ut crassities ipsius in basi nativam corii alitudinem parum excederet; gracilescente autem & attenuato corio ad naturam quasi membranae in tus ambiebatur, quod sanguinea vasa irrigabant; hocque detracto solidum & laeve corpus occurrebat. Tota concavitas referta erat subflavo, turbidoque sero, quod igni appositum, totum fere in naturam albuminis ovi concrescebat. Sub basi glandulae conglobatae, depressae tamen, insigniter luxuriabant. Hoc itaque famigeratissimi Aldrovandi Museo dono dedi, ut extcrorum praecipue curiositati praesto esset. Ex hujus igitur diligenti inspectione patet, papillas (quas non incongrue externi tactus organa credidi) cuticula & reticulari corpore custoditas, ubicunque plus justo producuntur & invicem intime unitae ferruminantur, in solidum desinere corpus; quod commune est ungulis & cornibus, quae sola exteriori configuratione, & majori minorive partium densitate donata adinvicem discriminantur; unde veluti [603] ti sensorii additamentum censenda veniunt, & tactui quoque non parum conducentia. Cornuum e cranio ~rumpentium observata productio his multum lucis confert. Hane itaque vegetationem in bove depr~hensam in Physicae additamentum audire ne graveris. In faetu igitur, adhuc in utero contento, cranii os in situ cornuum fere cartilagineum est, & postremo osseam naturam acquirit. Pili ibidem primo erumpunt glabro existente corio praeter labia, quae quibusdam pilis ornantur. Hi taliter locantur, ut ipsorum ordines a circumferentia versus centrum situati & inclinati minimum quasi conum efforment. Postremis quoque mensibus in faetu adhuc concluso osseae la mellae (quibus cranium compaginatur) obliquari i~cipiunt, & fracta directione extra eminent, axcitatis intro subrotundis spaciolis, unde supra cranium osseus tumor primo emergit lenticulare corpus prae se ferens. Hoc extenso corio cooperitur, quod prae reliquis crassum est, & turgentes exhibet glandulas. Inter osseum corpus & corium periostion, seu osseae substantiae inchoamenta locantur, quae paulatim manifestantur. Extra uterum sensim osseus tumor lenticularis parum assurgit, turgentibus offies lamellis. Supra os crassum luxuriat periostion, seu futuri ossis inchoamentum. Corium quoque obducitur, a quo tactus papillae assurgentes reticulari & cinereo corpore ambiuntur: hoc copiosis pilis diversam inclinationem sortitis cooperitur. Altero elabente mense, ossea substantia laminulis & spatiolis contexta extuberat ita, ut cornu rudimentum emergat, dimidiam digiti crassitiem aequans, & conoidem parabolicum repraesentans. Hujus exterior superficies laevis & glabra sensim redditur, nigroque inficitur colore. Corium crassum de more extenditur, a quo tactus pupillae erumpentes, superato reticulari involucro, quod cinereum est, elongantur & nigro ambiente succo conglutinantur. Hae circa cornuum basim inclinatae versus apicem diriguntur; reliqua vero ab apice exortae perpend iculares [604] culares quasi assurgunt, & reticulari corpore custodiuntur: earum longitudo vix serici villosi lanuginem aequat. Interea inclusa ossea appendix augmentum capit, & interius varie configuratur; etenim ut plurimum radix fistulosa excitatur substantia quae osseis fibris reticulariter implicitis componitur; reliquum vero usque ad apicem spongioso constat corpore. sanguinea intercurrunt vasa, & apex perpetuo submollis firm a partium compage non gaudet. Corium quoque extensum osseam substantiam investit, & in basi crassius est. Ab hoc itaque emergentes tactus papillae ita procerae redduntur, ut inclinatae versus apicem, simulque reticulari corpore unitae tot conica corpora concava efficiant, & ex horum unione (quasi tot lamellis, caeparum instar intra se positis) solidum cornu corpus efficiatur. Papillarum ordines in basi erumpentes, licet non omnes apicem attingant, ut plurimum tamen recta deducuntur, & fere cornu ambiunt: aliae quoque sub diversis planis a producto corio propagantur, quae longiores redditae, breviotes cooperiunt & includunt: unde secto per longum cornu non solum ossea substantia occurrit, sed ~tiam corium, a quo molles papillae emanant, quae in cornuum substantiam immutatae solidescunt, & nigrescunt; avulsoque osse cum ambiente corio, fistulae in cornu a reticulari opero excitatae patent. Occurrunt quoque papillarum tactus varii exortus & plana, ipsarumque productio usque ad apicem; unde cum diversa plana extremum conum constituant, hinc est, quod apicis substantia crassitiem fere digiti aequat. Exaratae papillae basim cornuum excitantes molles adhuc sunt, & de facili lacerantur, vel in furfures abeunt; circa finem vero & apicem ita adensantur, & reticulari corpore ferruminantur, ut solide factae nigro lucidoque inficiantur colore. Harum progressus evidens est; nam tot quasi filamentis perlongum ductis,coagmentari videntur. Procerioribus redditis cornibus ita, ut duodecim digitorum crassitiem aequent, inclusa appendix [605] dix ossea longior redditur, & ubi continuo & pleno osse non coagmentatur, variis cellulis concameratur & excavatur. Secto autem cornu per longum, singula dilucidius patent. Primo enim frequenter exarata appendix ossea lamina componltur ita, ut tubus efficiatur; portiones tamen osseae oblique per transversum ductae interseruntur, unde relictae areae concavitates oblongas, inaequalis tamen longitudinis & figurae efficiunt, in quibus aliae quoque ab assurgentibus parum osseis parietibus designantur. Omnes hae concamerationes membrana tenui obducunuur, sub qua sanguinea vasa in miras propagines diramata custodiuntur. Versus apicem ossea substantia spongiosa oft nullis cellulis excavata, unde impense rubet ex innumeris vasculis, quibus irrigatur. expositam appendicem osseam extenuatum corium ambit, a quo molles de more tactus papillae emanant, quae reticulari corpore custoditae, simulque ferruminatae, versus apicem deductae cornu componunt ita, ut cornuum parietes in basi graciles sensim ex papillarum additione reddantur, & tandem in apice ex omnium unione, duorum digitorum crassitiem aequent Horum interior superficies nigra est, & fistulosis foraminulis versus apicem directis exasperatur, quibus papillae admittuntur. Exterius apex acuminatus solidus, lucidus & ater est: versus medium tamen subalbescit cornu, & circa basim parum nigrescit, & de facili in sqammas solvitur. Ulterius tandem augmentum sortiuntur cornua ita, ut urgente interiori ossea appendice primi papillarum ordines a basi erum pentes avulsi a corio separentur, & ita diversi fines & papillarum limbi apparent non dispari ritu, ac in conchis marinis conspicimus, quarum compositio diversis testulis superpositis, inaequalibus tamen, coagmentatur ita, ut extremi fines quarumcumque testularum minimum elegansque exhibeant planum. Haec eadem structura evidenter quoque in dorcadis cornibus elucescit, unde a radicibus usque ad medium asperitates, quasi nodi observantur, [606] vantur, quae a diversis papillarum lamellis vario tempore a corio avulsis, & sursum retractis excoriuntur, quae omnia diligenti microscopii lustratione patent. Postremo tandem cornua ultimum sortita incrementum non parum immutantur; nam exterius ipsorum color varius efficitur; substantia quoque solidior reddita, diaphana fere evadit, & continuo usu leuigatur. Interius ossea appendix obtuso terminatur fine, totaque ipsius longitudo gracilescente corio adhuc tegitur. Ab hac emergentes olim tactus papillae obliterantur praeterquam in apice; interior enim cornuum superficies evanescentibus vaginulis, seu reticularis corporis sinibus ex ferruminantis succi exundante copia, tota fere circa basim laevis & perpolita redditur ita, ut papillarum productiones quasi obscurentur. Analogam quoque generationem in gallorum calcaribus observamus, quae ex cuticula & subjectis papillis reticulari corpore conditis conflantur, ita, ut turgente intus ossea appendice exterius quoque corium multiplicibus cuticulae involucris obductum rapiatur, & novum quasi cornu, licet minimum, erumpat. Ex his igitur conjectari licet, monstruosum cornu in bove ortum traxisse non tam ex ulteriori papillarum corii, & reticularis corporis productione, sed ex conatu interioris tumoris, & ex compressione facta in cervice a proximo jugo: in naturale namque cornuum eruptione emergens ossea appendix extensam sibi corii portionem sensim urget, secumque rapit ita, ut papillae versus apicem inclinatae elongentur. Proceriores autem redditae sunt in monstruoso cornu tactus papillae ex copioso fortasse succo per filamentorum reticularem contexturam, qua corium componitur, excurrente, vel elabente in continuatas papillas & in mucosum, reticulareque corpus, ut in ungularum vegetatione contingit, quae cum extremis papillarum finibus excitentur, in deformem producerentur longitudinem, nisi vel arte, vel attritu mutilarentur. Probabile quoque est ex urgente assidue jugo [607] jugo proximam cervicis partem compressam & inde callosam redditam fuisse. sanguinis namque motus non ita faeliciter celebratus est; ichoris quoque & lenti humoris per exaratam corii contexturam ulterior fluxus impeditus est, & sudoris, halitusque effluvia per propria sudoris vascula suppressa sunt, unde corii papillae ultra augmentum in novum situm & compagem adaptatae sunt, & reticulare corpus, quod alias mucosum est, pene osseam nactum est consistentiam. Haec autem ferruminatio probabiliter contigit ex vitriolato humore per excretoria sudoris vasa effluente, vel saltem ab acidis effluviis coercitis & fixatis, dum interim evaporantibus alcalibus & aquosis particulis sanguinei instar seri solidum, lucidumque fere corpus excitatum est. Aliud quoque monstruosum in Illustrissimi Juvenis Antonii Francisci Daviae, excelsi Antianorum Consulis, cadavere observatum non parum exaratam a me renum structuram illustrat. Hujus itaque Ren sinister, exiguus mole exterius quasi congeriem & racemum unae albae exhibebat, multiplicibus scilicet glandulosis folliculis, veluti tot exiguis botris congestus: Hi insignibus excretoriis vasis, quibus de more renum caro excitatur, haud donabantur; sed immediate expanso pelvi, vel saltem brevissimo ductu nectebantur. Venae & arteriae singula irrigabant, & ureter e pelvi producebatur. Ren dexter mole longe major erat, & exterius insignes glandulae quasi vesiculae urina turgidae erum pebant. Congeries quoque excretoriorum vasorum, quibus renum caro conflatur, amplior & latior solito erat, & appensae glandulae amplae quasi vesiculae interserebantur. Harum aliquae corrupto & subnigricante sanguine scatebant; reliquae urina turgebant, vel arenulis, tartareaque materia referebantur. Ex hac itaque renum, licet monstruosa, sed simplici structura, evidenter pate~, praecipuas renum partes,praeter arterias & venas, glandulas esse, & pelvim,qui in ureteres productus in glandulis lotium per excretoria D vasa [608] vasa recipit, & sensim in vesicam derivat. Turgebant autem glandulae, & monstruosa deformabantur specie, quia impedita excrementi expulsione in pelvim, necessario stagnante intus urina, laxabatur glandulosa compages, & in aliquibus etiam loco seri rubicunda sanguinis portio continebatur; impedito scilicet per venas regressu, vel lacerato separationis organo. Hae idem in reliquis glandulis accidit in morbi, & praecipue in jecore, in quo vigente cachexia non raro ipsius glandulosi acini turgente bile, quandoque sero, aut tartaro, in ampliorem ita extenduntur formam, ut vesiculas emulentur. Simplicissima quoque glandularum structura in pluribus partibus observata totum confirmat, nam in labiis bovum, in hominis facie, circa penis glandem, in intestinis, & in musculorum spaciis minimae, simplicesque locantur glandulae, quae nil aliud sunt, quam rotundi, interdum ovales, & non raro oblongi folliculi excretorio vasi continuati, & appensi, quorum varia structura diversi separantur humores, & succi. A Let~ 