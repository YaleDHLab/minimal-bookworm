(438) IV. Ejusdem Viri Clarissimi ad eundem Epistola posthuma. De Generatione Animalium, & de Palpitatione Diaphragmatis. Delphis in Batavis. I N T E R alia ex tuis proximis literis, septimo Kalendas Julii datis, intellexi, Sententiam meam de generatione tibi videri firmissimam omnium, hactenus in lucem editarum; & quod mihi non incognitum erat, quosdam Anatomicos supra mea fundamenta novum struere Systema ausos esse, affirmantes ovum esse proprium nidum, in quo animalculum seminis masculini hospitatur & quod idem ovum ex eo impraegnatum, postea per tubam Fallopianam deducitur ab ovario ad uterum. Multos expectavi contradicentes, & doctissimus quidam dominus dicebat, postquam meum Systema de generatione legisset, recte putas, sed vita tua convincendis omnibus non sufficiet; alius dicebat, me mendacia de animalculis memoriae prodere. Paulo ante obitum Domini Leibnitz, scribebat ille Dominus mihi Hannonia, se meam sententiam de generatione amplexisse, seque in libro quodam, a se edito, idem demonstrasse, sed quendam dominum in Italia esse, qui contra meum Systema de generatione aliquid esset editurus; atque in Germania dominum esse, qui cum illo communicaverat totum ovarium in tuba Fallopiana repertum esse; Professoresque in Germania inveniri, qui animalcula seminis masculini esse negabant. Verum enimvero, quamvis contradictiones quamplurimas 3 passus (439) passus sim, & adhuc patiar, permanebo in Systemate meo, quoniam animalcula in omnigenis seminibus inveni, si saltem animalia rite tractare possem, ne exceptis quidem variis avium ac piscium speciebus. Porro comperimus in omnibus arborum & plantarum seminibus, etiamsi parvissimis, si modo tractari possint, plantam esse formatam, quam plantam antea comparavi cum animalculis seminis masculini. Et farinosa materia in seminibus plantarum plantis nutrimento esse debet tamdiu, quam planta suos ejecerit radices, & ex terra ali possit. Doctissime Vir, concede mihi libertatem dicendi, me percipere non posse, quomodo positiones adeo vanas statuere, easque in lucem edere audeant, quod animalcula seminis masculini in utero vel tuba Fallopiana effusi, postea per tubam Fallopianam deducerentur ab ovario ad uterum. Hae positiones sunt adeo omni fundamento carentes, ut ulteriori contradictione indignae sint. Ulterius dicis, eruditissime Vir, meam pristinae sanitati restitutionem tibi gratam fuisse, pro qua benignitate erga me gratias ago maximas, & tibi dicere cogor, me multis ab hinc annis pro certo habuisse, quod diaphragma instrumentum sit adeo magnum, ut totum abdomen continue moveat, quo motu cibi in ventriculo & intestinis adeo conteruntur, ut in materiam tam fluidam redigantur, quae apta est, ut intret parvula illa vascula sanguinea, quae multa in intestinorum cavitatibus sita sunt: non autem per oscula illorum vasculorum, ut quidam hominibus persuadere conati sunt, sed me judice per tenues tunicas illorum parvissimorum vasculorum sanguineorum. Si jam ponamus arteriam in corpore bene constituto, intra horae unius spatium ter millies & sexcenties pulsare, quatuorque pulsus fieri in una respiratione, computabimus nongentas respirationes spatio unius horae, (440) rae, ac toties fiet prossio ventriculi & intestinorum, quam voco subactionem in ventriculo & intestinis contentorum. Sit mihi quoque venia tibi, doctissime Vir, dicendi, quod duos abhinc menses varias lentas palpitationes per diaphragma senserim: quare cogitabam de tuba quadam vitrea, a me inventa, ad spiritum cujusdam liquoris in pectus ducendum, ut experimentum facerem, num insolitus ille diaphragmatis motus, quem cordis palpitationem vocant, sedari posset. Implevi ergo meam tubam ad altitudinem trium transversorum digitorum spiritu vini, in quo jam diu haec aromata fuerant infusa, nempe nuces moschatae, macis, & parum garyophillorum, sed cinnamomi multum, ut & croci, & inspiravi aerem transeuntem per hunc spiritum vini, & quidem non modeste, sed fortiter aerem in pulmonem impuli, quo diaphragma, quod fortis membrana est, valde extendebam, experiendi gratia, num palpitationem, vel inordinatum diaphragmatis motum, hoc facto componere possem, quod illo tempore bene successit: Sed postea quidem evenit, ut experimentum hoc, quamvis aerem tam fortiter in pectus inducerem, ut pressus aer cum tussi ex guttere erumperet, expectationem meam eluserit. Sententia tua mihi longe visu erat gratissima, nempe quod diaphragmatis palpitatio validiori niteretur fundamento, quam illa cordis. 1 V. A 