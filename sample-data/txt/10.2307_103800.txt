(361) II. De Camphora. Auctore Dno Joh. Brown, Chym. R. S. S. I N tractatu nuper a Domino Neuman, Germano, in Angliam misso, cui Titulus de Camphora, quique coram hac Societate lectus fuit, inter alia Vir Doctus haec asserit. ~ Acquisivi ex nostrati Thymo `` Vulgari verum, densum, crystalliformem, & in `` omnibus qualitatibus conspirantem, nec nisi odore `` differentem Camphoram; quae cuncta experimenta `` huc usque cognita, & pro justo examine excogita`` ta possibilia, aeque ac orientalis sustinet, atque ita `` cum hoc in omnibus, solo odore excepto, convenit. '' .... Quibus verbis paulo post subjungit, `` se hanc `` Camphoram ex Oleo Thymi destillato obtinuisse.''... Haec ille: de quibus non inutile erit pauca observare. Primo mihi animum subit, Quoddam apud nos esse eodem modo e nostrati Thymo destillatum, quod hactenus improprio Salis Thymi Volatilis nomine dictum fuit: non tamen video quomodo Camphora Thymi verius dici potest. Equidem non in dubium voco quod ex propria experientia asseruit Vir Doctus de eo, quicquid demum sit, quod e Thymo extraxit, quodque appellat Camphoram: Liceat tamen mihi, pace viri eruditi, paucis, notare differentias, quas ipse observavi inter Camphoram proprie dictam, & illud quod e Thymo apud nos destillatum habemus. Praeparatio nostra est hujus modi: Oleum Thymi coagulatum seu condensatum, pellucidum, crystalli forma indutum, variae magnitudinis, variaeque figurae, post primam separationem saccharo cando albo, mox vero rubro, simile; valde Thymum spirans, punE e e gentis (362) gentis vel etiam caustici saporis, non fragile ut Camphora. Hoc in quibusdam experimentis a vulgari Camphora, qualis in officinis venditur, non multum differre fateor. Eadem specifica gravitate videntur esse. Neutrum horum in aqua solvi potest. In Spiritu Vini ambo facile solvuntur. In aliis vero Phaenomena adeo sunt diversa ut mea sententia nomen Camphorae utrique competere non possit. (1.) Camphora in Spiritu Vini soluta & post in aquam projecta, subito coagulum album supernatat, quod revera apparet esse Camphora, odore, sapore, & substantia. Quod si eadem in oleo nostro coagulato experiri velis, videbis in aquae superficie guttas parvas olei liquidi innatare, quae sensim in crystallos planos (crystallis Lunae non multum absimiles) formantur, etiamque saporem & odorem Thymi retinent. Diversitas adhuc magis e sequenti experimento comparuit. Utramque mixturam supradictam tota nocte in aere frigido exposui: Mane coagulum, quod prius Camphorae in Spiritu Vini solutae innatasse dixi, prorsus evanuerat, aqua Camphorae odorem adhuc retinente; (forte propter Spirtum vini admixtum:) In altero vero, nempe Oleo Thymi coagulato, crystalli aquam supernatantes, in eodem statu, quo ante fuerant, remanebant, nec quidquam erant deminuti~ (2.) Camphoram solidam per vim spiritus nitri in liquorem pellucidum mutatum iri, quis in re chymica vel minime versatus non novit? At oleum nostrum coagulatum, si eidem menstruo adjiciatur, pristinam quidem formam crystallinam penitus amittit, & substantiae resinosae seu gummosae formam induit, neque, quantumvis vasculum, in quo continetur, valida manu & saepe concutias, unquam in fluidum evadet (363) vadet. Preterea~ si liquorem illum pellucidum, in quem Camphora redacta erat, in aquam postea effundas, redintegratur Camphora: contra, oleo nostro coagulato eadem substantia resinosa, seu gummosa, adhuc manet, & sapor Thymi adhaeret cum notabili amaritudine adjecta. (3.) Oleum Vitrioli (ut docuit noster Boyleus) Camphoram in totum dissolvit: in Oleum vero Thymi coagulatum, quod supra descripsimus, nullam aliam mutationem inducit, nisi quod vi manus concutientis crystalli in minores partes dividantur; & hoc modo crystalli olei, si microscopio observentur, fragmentis Camphorae se magis assimilant. Insuper Camphora Oleo Vitrioli soluta se ab hoc menstruo recuperat, si postea in aquam fundatur: nostrum vero eandem formam crystallorum, quam in Oleo Vitrioli habuit, etiamsi in aquam effundas, una cum sapore & odore Thymi, adhuc retinet. (4.) Scribit Dnus Neuman Camphoram constare rarefacto Phologisto (haec sunt ejus verba) at minime quidem nostrum: nam si igni admoveatur, extemplo colliquescit, & oleum liquidum fit. Fatendum quidem est, si gossipium immergas, idque deinde igni admoveas, flammam statim concipit: sed hoc gossipio deberi clarum est, idemque oleis omnibus commune. (5.) Ignis in duo ista corpora diversos effectus habet. Nam qualiscunque ignis gradus idoneus est ad sublimandam Camphoram sine ulla liquefactione, idem corpus hoc e thymo destillatum & condensatum prorsus liquesaciet, & liquefactum tenebit cum nulla vel minima sublimatione. Hactenus de disserentiis. Quibus non abs re fuerit testimonia quaedam de oleis coagulatis, seu salibus ex oleis natis, huc pertinentia, subjungere. E e e 2 Unus (364) Quidam ex nostris sociis, rei chymicae admodum peritus, Dom. Slare, in Philososophicis Actis, ab hinc plusquam triginta annis editis, oleum nostrum hisce verbis describit, Ex satis magnae copiae Thymi destillatione, separatum est sal volatile indolis singularis, (quod Peritissimus noster Chymicus D. Moult primum mihi exhibuit) hoc est pellucidum, vel crystallinum, quoad gravitatem suam specificam paulo aqua ponderosius, idemque & sal & oleum in uno corpore coagulatum esse videtur: in aqua non solvitur, sed calefactum facile avolat. Idem Vir Doctus se Oleum Cinnamomi viginti annos asservasse dicit, & inta sex annos postremos, singulis annis quoddam salis praecipitatum fuisse, & hoc sine ullo additamento aut arte ad salis formam inducendam. Sed quoad hujus salis naturam, an simile fuerit ei, quod ex Thymo destillatum ostendit D. Moult, silet. Helmontius equidem de sale ex eodem Oleo, arte facto sic locutus est. `` At quando Oleum Cinna`` momi suo sali Alkali miscetur, absque omni aqua, `` trium mensium artificiosa occultaque circulatione, `` totum in salem volatilem commutatum est;'' etiamque in alio loco modum, quo Oleum Cedri salis naturam assumat, vi menstrui sui Alkahest, docet, additque haec verba, `` sese permiscebit aquae. Cl. Boerhavius (si modo Chemiae institutiones ejus nomine nuper editae, genuinae sunt) sic scribit, `` Diu `` asservata olea pretiosissima aromatum orientalium, `` vasis bene clausis, mutantur in salem, seu saponem; `` sed experimentum non facile imitari possumus, nam `` docente Hombergio, demum fit per multos annos, `` & dicuntur tunc aquae misceri.'' In (365) In alio loco cum Dom. Neuman merito nunc in Societatem nostram admisso, consentire videtur Boerhavius. `` Camphora est nil nisi Oleum per destillatio`` nem concretum in glebam pellucidam; nam non `` est progenies solius arboris Camphorae, sed omnes `` plantae aromaticae Camphoram sui generis produ`` cere possunt; '' & paulo post `` Oleum quod in `` Insula Ceilon & alibi ex semine Cardamomi fit, fe`` re totum in Camphoram mutatur, quod idem verum `` est de pluribus Oleis ibi nalis.'' At vero ante sex vel quatuor dies Olea varia in India destillata, qualia sunt Oleum ex cortice Caryophill. & Calam. Aromat. & radicibus Cassumun. & similia perlustravi; atqui nullam in his materiam condensatam sive coagulatam reperire potui, quamvis plusquam decem annis hic recondita fuissent. Neque dicere possum cum D. Geoffroy jun. (Memoires de L'Academie Royale 1721.) me unquam observasse Crystallos ex Ol. Terebinth. vel Majoranae, parietibus vasium, in quibus asservata fuerant, adhaerentes, similes Crystallis Camphorae; quamvis vasa multos annos his usibus applicata diligenter inspexi. Quod ad hoc Sal, seu Oleum coagulatum Thymi attinet, idem aliis in hac urbe, in re chymica versatis notum est; nam hujus parvam quantitatem (nisi quod colore sit candidiore) nostro similem vidi: at in nullis aliis Oleis aliquid hujus generis me vidisse memini, nisi forte mihi persuadere liceat, inesse hoc tempore in suis principiis, (si ita dicam) in Oleo Macis, a nobis ab hinc jam quindecim mensibus destillato, cujus olei eliciendi haec est narratio. Satis magnam quantitatem Macis pro una operatione recepi, totoque die destillavi; at minore olei quantitate elicita, quam expectabam, altero die, & etiam tertio, pro re nata, destillationem reiterare institui: Quantum memini, quarto die, posteaquam Oleum aquam 3 superna(366) supernatans separaveram, visus est mihi alius liquor, cum aqua non permistus, vasis separatorii fundum petiisse; hoc etiam educto, inveni esse Oleum Macis, aqua ponderosius: Ita ut ex eadem planta, eademque operatione, Oleum dispari gravitate extraxerim. In superiore parte hujus Olei, aliquid crystallinae formae hodie fluctuare videtur; attamen cujus generis sit substantia, sive Camphora, sive non, tempus docebit. P. S. Postquam differentias inter nostrum Oleum Thymi coagulatum & Camphoram orientalem supra descripseram, Dominus Johannes Manel, Chymicus, ostendit mihi Oleum Majoranae coagulatum, quod nuper, & inopinato in vase, (in quo Oleum Majoranae quinque annos asservatum fuerat) invenit. Hoc Oleum coagulatum Majoranae etiam eadem experimenta, cum Oleo nostro Thymi coagulato, subire volui, quod & factum est, & multum inter se convenire reperiebam, ita ut hoc nihilo magis, quam nostrum, nomen Camphorae mereri, satis sciam. III. 