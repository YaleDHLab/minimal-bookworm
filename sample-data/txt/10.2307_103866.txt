(371) I. De A M B R A G R Y S E A. Auctore Casparo Neumanno, M. D. Chemiae Profess. Berolin. & R. S. S. [Vide P A R T I. No. 433.] P A R S II. CEleberrimae Societati Regiae adhuc in recenti erit memoria, quod in Transactionibus Vestris Philosophicis duae de hac materia singulares ex America transmissae Relationes, altera 1724, sub No 385, & altera 1725, sub No 387 exstent, quarum prior a Dno Boylston, posterior vero a Dno Paulo Dudley, dignissimo illustris hujus Societatis membro, communicata est, nec minus, quod utrique opinionem summariter antedictam statuant & defendant. Jure meritoque equidem veneror ac laudo virorum horum sinceram intentionem, impensam operam, atque communicationem, & optandum esset, ut plures ejusmodi indagatores & scrutatores ignotarum adhuc, incertarumque ad Rem medicam spectantium rerum naturalium reperirentur, quaerendo enim & scrutando varia ubique in lucem producta sunt: Interim, cum propter eundem hunc sinem totae Eruditorum Societates in orbe fundatae sint, ut plures quam unus, duo vel tres in variis tam naturalibus quam artificialibus commodo D d d publico (372) publico inservientibus rebus & intentionibus simul quaerere, scrutari, perpendere, laborare, & ad hanc vel illam certitudinem adspirare debeant; ego vero de his duabus Relationibus, quatenus Ambra grysea pro vero Animali, seu in Ceto generato Concreto habetur, apertum dubium foveam; spero, me non contra fundationem & intentionem Societatis impingere, si, tanquam tenue illius membrum causas mei dubii una cum antithesi mea itidem transmitto, eaque perspicacissimo vestro corpori pro ulteriori judicio relinquo. Minime autem haec animo meo inhabitat opinio, ut antedictis duobus Clarissimis Viris nude tantum contradicere vellem, sed solummodo ut adjuvem hanc scrutationem & indagationem, quatenus occasio & viae mihi suppetunt, vel prout ratione mearum circumstantiarum & studiorum de iis participare possum, sub quo principaliter indagationem & perscrutationem,quae fit adminiculo chymiae, intellectum volo. Metallarius e. gr. quaerit mineras, lapides, salia, bitumina, terras & similia: Chymicus Metallurgus examinat, separat, purificat, & postea prius declarat, quodvis separatim & specifice, quid revera & demonstrabiliter sint, probat primum, quod hae res vera mineralia & non forte sub terram olim defossa & ad alia Naturae Regna pertinentia concreta sint, quod Crystallus mineralis, quae figuram salis repraesentat, tamen non sit sal, nec salia sint lapides crystallini, & quod ii pyritae, qui auri purissimi adinstar fulgent, seu mineralia flave-nitentia concrementa (vulgo Drusen) non sint verum aurum. Hortulanus quaerit, scrutationeque persequitur varios pulchros amaenosque flores, ac sapidos fructus plantare, colere, (373) colere, saepe quoque hortum ad externum modo aspectum condecorare: Ipse Botanicus quotidie adhuc operam navat, gramina multivaria ignota, aliasque plantas magis magisque cognoscendi, detegit nova genera & species, suumque solummodo, qua Botanicus, quantum potest, efficit officium; Chymicus contra indagat circa novas hasce plantas, quae realia & activa principia contineant, an sint medicinales, edules, purgantes vel adstringentes, causticae vel narcoticae, salutares vel plane venenosae, an oleosas vel salinas, resinosas vel mucilaginosas aut alias partes, & in qua proportione eas contineant? Qui Grewi & Malpighij gustum habent, illarum plantarum modum vegetationis, naturam glandularum, humorum, eorumque circulationem ac subtilem physicum naturalem statum (quasi physiologicum) scrutantur, alius e contra contemplatur earum partes genitales, ovarium, vasa spermatica, propagativa, copulativa & multiplicativa, an hermaphroditice vel aliter existant? In Regno quoque Animali venator & Piscator munere suo funguntur, vel etiam Anatomicus, quantum ad suam indagationem pertinere potest, sic & Chymicus suum rursus facit officium, quod nec Anatomicus, nec Venator, neque Piscator debuit vel potuit perficere: Nihilo secius circa varias alias res variae personae, eruditi, artifices, agricultores & opisices suum saepe contribuunt, ita ut indagatio ac perscrutatio unius ejusdemque rei a permultis diversis personis simul suscipi, verificari, & in suo genere ad sinem perduci possit. Omnia haec idcirco tantum praeliminariter adduxi, quo mentem meam explicem, quod indagationis Naturae Ambrae gryseae, pro mea D d d 2 parte, (374) parte, in specie quatenus Chymicus, sollicitus fuerim, quamvis etiam praeter indagationem chymicam, in ante memoratis duabus Relationibus diversae mihi occurrant circumstantiae, quae dubium meum notabiliter adaugent, quaeque, ut existimo, forte etiam aliis personis, si absque praejudicio eas consideraverint, in mentem venient. Inutile censeo, utrasque impressas relationes verbotenus hic repetere, sed principaliora tantum membra cum quibusdam circumstantiis, praecipue quae D. Dudley, pag. 267, & 268 sequentibus verbis enarrat adducam, ait autem, 1. Ambra grysea tantum & unice in illis Balaenis reperitur, quae sperma Ceti largiuntur, & 2. Consistit in globis seu rotundis frustis diversae magnitudinis, circiter 3 ad 12 usque pollices in diametro, quivis globus ponderat 1 1/2 usque ad 22 libras. 3. Jacent hi, absque adhaesione, in magno ovali sacco vel vesica, quae 3, vel 4 pedes longitudine, latitudine vero 2, vel 3 pedes exsuperat, utplurimum figuram vesicae bubulae sistit, excepto, quod extremitates paulo magis acuminatae sint, & fere figuram longi follis, quo fabri ferrarij utuntur, habeant; adhaec 4. Fistula quadam praediti sint, quae tam in penem, quam etiam secundum longitudinem per penem descendat. 5. Porro ductu quodam, seu canali, qui ex altera sacci extremitate in ipsum saccum dehiscat, & se aperiat, ac 6. A (375) 6. A regionibus renum proveniat. 7. Hic Saccus jacet recta super testiculis, qui longitudine pedem unum adaequant, & ad radicem penis secundum longitudinem situs est, 4, vel 5 circiter pedes sub umbilico, atque 3, vel 4 pedes super ano. 8. Plerumque impletus est liquore obscure flavo, qualis est aurantiorum, qui tenuior apparet oleo, gravisque odoris, & quidem gravioris, interim tamen ejusdem indolis, prout globi Ambrae grysea olent, qui quoque in eo, absque adhaesione, circumnatant. 9. Internum vesicae latus profunde coloratum est eo ipso colore, quo liquor, quod etiam in canali penis itidem sic reperitur. 10. Globi satis duri ac solidi esse videntur, quamdiu Cetus vivit, siquidem persaepe obvenit, dum saccus aperitur, 11. Quod concavi quidam cortices in eo jaceant, ejusdem substantiae & consistentiae ac ipsi globi, a quibus decorticati, vel ut festucae detrusi sunt. 12. Quique ex meris ejusmodi distinctis corticibus vel stratis, ubi alius super alium semper situs est, ceparum adinstar, consistere videntur. 13. Numerum globorum quod concernit, iste in una vesica nunquam quaternarium superat, referente Dno Atkins, qui tempore quodam unicum tantum 21 libras ponderantem reperisse affirmat, atque hunc omnium maximum fuisse, quem hactenus vidisset. Porro in hac relatione perhibetur, quod 14. Illi, (376) 14. Illi, qui capturae Cetorum operam dant, observaverint, veteres tantum & permagnos, solummodoque sexus masculini Cetos, Ambram in se continere? simul tamen Dn Atkins refert, 15. Se nunquam vidisse, nec pro certo audivisse, Balaenam faeminini sexus ex eo genere, quod sperma Ceti largitur, captam fuisse, quoad ipse vixerit: sexum quippe faemininum hujus speciei longe esse timidiorem quam masculinum, unde earum captura impossibilis sit, nisi forte (secunda fortuna) eas dormientes ex improviso supervenirent, vel ipsae a catulis suis detineantur; hoc interea pro certo affirmat, cymbas illis vigilantibus appropinquare non posse, dum maximopere timidi & pavidi sint. Addit his Dn Atkins, 16. Quod in respectu unius talis piscis, hosce globos continentis, facile duo eorum reperiantur, qui nullos, vel nihil amplius, quam ante memoratum liquorem obscure aurantium in saccis suis haberent, denique & 17. Gloriatur quidem Ds. Dudley in sua Relatione mox in principio, p. 266, post tam diuturnam de Ambra grysea incertitudinem, tandem cum tempore, tanquam veritatis filia, detectum esse, quod occultum hoc naturae nihil aliud, quam productio animalis sit, ac in corpore istius Balaenae, quae Sperma Ceti suppeditat, excludatur vel generetur, sicut Moschus, &c. & p. 269, vel circa finem suae Relationis ait: Spero, fore ut Societas tenui meas regioni honorem detectionis, vel ad minimum certificationis originis & naturae Ambrae gryseae attributura sit; nihilo tamen minus, 18. <inferred>Ipse</inferred> (377) 18. Ipse brevi ante fatetur, quod semetipsum concernat, se propriam opinionem de hac re proferre non audere, sed cum eo contentum esse, quod ipsi, tanquam verum relatum sit: Quae vero relatio 19. Maxima ex parte a Dn Atkins, per 10, vel 12 annos capturae Ceti incumbente, & a quibusdam aliis, circa hunc tractum, degentibus viris, ob capturam Cetorum famosis, impetrata fuit. In Relatione D Boylston praecipua summa, p. 193, consistit in sequentibus. (a) Ambram gryseam in nullo alio Ceto, nisi in eo, qui Sperma Ceti suppeditat, & quidem masculo, inveniri, atque in uno scilicet ad 20 plus minus libras. (b) Ex centum ejusmodi piscibus vix in uno aliquid Ambrae repertum esse. (c) Eam in cystide vel sacco quodam reperiri. (d) Quod hunc saccum interdum vacuum, interim tamen integrum offenderint. (e) Quod hic saccus nunquam in alio loco, nisi circa partes genitales, occurrat. (f) Ambram hanc gryseam, dum primum eximitur, humidam & perquam penetrantis, adversi tamen & offendentis odoris esse. (g) An vero Ambra grysea naturaliter vel accidentaliter in hoc pisce producatur? se eruditis ad determinandum relinquere; & (h) Tandem, quod etiam suam Relationem a piscatoribus tantum, vel Ceti captatoribus acceperit. Patet (378) Patet ergo ex omnibus hisce adductis. (1. Relationes duas memoratas in quibusdam partibus convenire. (2. In quibusdam vero etiam discrepare, quae tamen differentia quaestioni principaliori minime contrariatur. (A. Utraeque in his conveniunt: (1.) quod memorata Ambra tantum in cetis masculis ejus speciei, quae Sperma Ceti suppeditat, reperiatur, (2.) quod haec Ambra in cystide seu vesica offendatur, (3.) quod frusta, 20, 21, vel 22 libras pondere aequantia occurrant, (4.) quod haec cystis proxime ad partes piscis genitales sita sit, (5.) quod Ambra recens exeruta, humida & perquam penetrantis, adversi tamen vel tetri odoris sit, denique, (6.) quod has suas relationes, novasque detectiones, piscatoribus, & um incumbunt, debeant. (B. Differunt autem in sequentibus circumstantiis 1. Ds. Dudley refert, hunc saccum vel cystidem quavis extremitate possidere canalem vel ductum, alterum a renibus prodeuntem ductum in parte superiori sacci, alterum in parte inferiori in & per penem transeuntem & exeuntem canalem; e contra D. Boylston, hanc cystidem nec introitum nec exitum habere, ait. 2. Ds. Dudley refert, licet etiam in quibusdam piscibus nullam Ambram invenerint, semper tamen liquorem istum, de quo sub No 8 mentionem fecimus, adfuisse; D. Boylston vero, hunc saccum interdum plane vacuum repertum esse, affirmat. 3. Ds. Dudley memorat, si in uno pisce Ambram reperissent, in duobus contra fere nihil ejus extitisse; sed D. Boylston adducit, quod inter centum Cetos <inferred>vix</inferred> (379) vix unus occurrat, qui aliquid hujus Ambrae possideat. Interim tres hae differentiae facile conciliari possunt, ad (1 mam scilicet quod attinet, ubi in Relatione D. Boylstoni occurrit, saccum nec introitum nec exitum habere, illud tantum orietur a negligentia illius piscatoris, qui haec ipsi retulit, & singula non adeo accurate, ut Dn Atkinsij piscator fecit, observavit, quomodo enim saccus mox repletus mox vacuus offendi posset, si nec introitu nec exitu praeditus esset? ad (2 dam quod saccus interdum vacuus repertus fuerit, hoc (a) vel tantum de globis, vel (b) etiam de liquore intelligi potest, interim vero relationi Dni Dudley plane non adversatur, dum utrumque naturale esse, vel sic tunc temporis contingere valet; Tandem (3 tia quoque differentia nullam involvit difficultatem, sed utraeque Relationes concordant, quod tantum in quibusdam, nullatenus vero in omnibus Cetis masculis putatitia Ambra inveniatur, &, prout conjicio, quivis referens modo numerum certum pro incerto posuit. Ad utrasque has relationes, adductas circumstantias, & putatitiam novam detectionem originis naturaeque Ambrae gryseqe, quod ea scilicet in memoratis Cetis generetur, vel quod Ambra grysea productum animale sit, paucis regero: rem hanc se ita plane non habere, sed hoc pro Ambra grysea aestimatum concrementum nullatenus veram Ambram, sed longe aliud, & diversum naturale quid esse. In totum assentior opinioni Dn Prince, id quod & omnes viri judiciosi facient, qui generalem tan-~ tummodo conceptum de praecipuis Scientiae Anatomicae partibus possident, aut tantum sciunt, ubi & quomodo partes principales in magnis belluis sitae E e e sint. (380) sint. Opinio haec exstat in Relatione Dni Dudley, p. 269, verbis sequentibus: Reverendus Dn Prince in Boston, Ecclesiastes perquam amatus, meus intimus ac familiaris in urbe vicina, qui praecedentem Relationem a Dn Atkins accipiebat, antedictum saccum seu cystidem, vesicam urinariam, inibique detentos globos Ambrae gryseae, certum concretum esse opinatur, quod ex pingui & olida substantia praedicti, & in hoc sacco contenti, liquoris formaretur. Ego pro mea parte declaro, quod (1.) Sic dicta cystis nihil aliud, quam vesica urinaria Ceti, (2.) putatitia Ambra grysea, quae in ea reperitur, nihil aliud, quam calculus vesicae, & (3.) iste penetranter olens in sic appellato sacco contentus liquor, nihil aliud, quam urina Ceti sit. Considerentur quaeso mea superius extracta notata, ubi sub No 3 exstat, saccum hunc, seu vesicam longitudine 3, vel 4 pedes, latitudine 2, vel 3 pedes adaequare, plerumque figuram vesicae bubulae repraesentare, & fere formam longi follis, quo fabri ferrarii utuntur, habere, annon hoc est descriptio vesicae urinariae? praecipue cum sub No 4, 5, 6, 7, adhuc reliqua requisita, & debitus naturalis situs prolixe describuntur, quomodo cum pene & renibus connectatur, sub umbilico super testiculos ad radicem penis collocatus; porro sub No 8, quomodo penetrante & graviter olente liquore praeditus sit, quem ordinario, nulla quoque putatitia Ambra praesente, in vesica hac reperirent, an hic liquor quicquam aliud, quam urina Ceti est? Et posito, si Dn Boylston hoc, quod ex eo sub lit. (d) extraxi, ita intellectum vellet, quod interdum etiam vesica vacua occurrerit (quanquam circa hoc mentem suam minus accurate explicet, sed ego (381) ego potius credam, quod per verbum vacuum, non vacuum ab urina, verum tantum a calculis intellexeerit) tum itidem non plane impossibile aut innaturale quid esset, siquidem aliquoties contingere potuisset, ut Cetus eo tempore necatus sit, cum brevi antea urinam emisit, vel naturali modo hunc liquorem ejecit. Urina ulterius sub No 9, confirmatur, dum ibi asseritur, quod idem liquor (nempe Urina) etiam in canali penis seu urethra Ceti (uti omnes urinae) reperiatur. Quis denique hinc dubitaret, quod sic dicti recenter reperti, & pro Ambra grysea habiti globi non meri calculi vesicae Ceti sint? Perpendamus quaeso ea attentius, quae sub No 10, 11, 12, 13, & 14 extraxi, & consideremus (a) quod hi globi ejusdem odoris sint ac liquor. atque (prout Dn Prince perhibet) de pingui substantia liquoris, item, quae Dn Boylston sub lit. (f) refert, quod penetrantis & adversi seu offendentis odoris, similiter, globi ex meris distinctis corticibus & stratis, ceparum adinstar sormati sint, ubi alter alteri semper superaccrescit, generatur & induratur, itidem, quod facile secundum hunc situm decorticentur & in festucas dirimantur, quaero: annon haec omnia, sint naturales communesque circumstantiae omnium tam vesicae urinae, quam fellis, nec non aliorum calculorum sive lapidum animalium? Et quare proinde ejusmodi calculus pro Ambra grysea? Vesica urinaria pro singulari cystide? Et urina pro singulari liquore existimari deberet? Res haec inde ulterius confirmatur, quia sub No 14 legitur: Cetorum piscatores observasse, quod solum adulti & grandes Ceti Ambram gryseam (ego vero calculum dico) contineant, secundo, quae sub lit. (b) ex Dn BoylE e e 2 ston (382) ston adducuntur, inter centum ejusmodi masculosCetos vix unum reperiri, in quo aliquid Ambrae adsit (ego vero puto, qui calculo affectus sit); hae duae circumstantiae iterum sunt plane naturales, & tam bestiis quam hominibus communes 1.) quod seniores citius quam juniores calculo infestentur, 2.)quod, sicuti non omnes homines, sed ex centum eorum vix unus calculo laborat, hoc itidem quoque plane naturale quid in animalibus irrationabilibus esse possit. Porro etiam id cum aliis lapidibus animalibus concordat, quod non semper tantum numero unus, sed saepe quoque 2, 3, 4 imo plures in vesica occurrant, quod a continua in urina agitatione commode figuram rotundam nancisci possint, quanquam observaverim, figuram calculorum, nec non lapidum bezoardicorum saepe, & utplurimum a primo ac interiori frustulo, cui prima crusta vel cortex sese apponit, oriri, an scilicet frustulum sit rotundum, oblongum vel angulosum; alio tempore figura calculorum sit a majori aut minori spatio & motu: Nam si numero sunt plures, ut vesicae spatium occupent, vel non satis libere circumnatare, se seque movere possint, tum raro vere rotundi evenient, sed plerumque inaequales & ~ apparebunt; sic quoque facile in festucas dehiscere queunt, si plures praesentes sunt, & a motu animalis una aut altera collisio horum lapidum in vesica contingit. Denique nec haec circumstantia dubium me reddit, dum referunt, masculos tantum Cetos hos continere globos, quoniam esse potest, ut in hac animalium specie sive soli masculi illo morbo aut calculo laborent, sive, quia de faemellis Cetis, circa hanc rem, nondum sufficiens experientia adest, idque tanto magis (383) magis (1. dum ad No 15 fere impossibile est, ~mellas, seu vaccas assequi, & consequenter longe pauciores Ceti faemellae, imo forte raro quaedam earum capiuntur, & (2. quia inter ipsos masculi generis pisces, secundum ante adductam Dn Boylstoni Observationem, e numero centenario vix unus reperitur, qui hoc calculo laboret. Ex adverso illa ipsa, ab utrisque Dominis referentibus prolata circumstantia, dum eorum Ambra grysea, quae mihi calculus Ceti est, non etiam in omnibus masculis Cetis, fed vix in uno horum ex centum, adhaec tantum in senioribus & aetate grandioribus reperitur, tanto magis ad propriam ipsorum contradictionem inservit, quod non sit ejusmodi recrementum, quale Moschus, Castoreum, &c. est, simul vero ad eo majorem mei confirmationem, quod nihil aliud sit, quam calculus: si enim (1.) Esset Recrementum naturae, vel putatitia ipsorum Ambra grysea, isti in vesica reperti adverse olentes globi, Cetis masculis ejusmodi innatum quid, & vesica illa, cystis singularis extra vesicam urinariam, & concretum istud, quod in ea reperitur, similiter tale aliquid naturale, prout est Moschus in animali moschifero, Zibethum in Cato Zibethino, & Castoreum in castore, quippe quibus Ds. Dudley hunc ex statu morboso generatum calculum assimilare contendit, tum concretum hoc revera etiam in omnibus iis masculis Cetis, qui Sperma Ceti suppeditant, sicut Castoreum in omnibus castoribus, & Moschus in omnibus capris moschiferis, &c. adesse deberet, nec tum in vesica urinaria occurreret, & absolute omnes (non vero unus ex centum, (384) tum, vel tantum seniores) ejusmodi Ceti globos tales semper & inevitabiliter haberent. (2.) Si concretum illud his piscibus esset innatum & naturale in statu sano, ut Castoreum, Moschus, Zibethum & similia, tum non tantum ij Ceti, qui in America Sperma Ceti largiuntur, sed & illi id possidere deberent, qui in Europa in mari Hispanico, Gallico & Britannico, praecipue in Oceano Septentrionali capiuntur, verum nemo in his regionibus-quicquam ejus vidit, quanquam de vesica urinaria eorum, de urina ipsa, vel quid in statu morboso in vesica Ceti appareat, nullus fortasse sollicitus fuit. (3.) Dns Dudley in sua Relatione ait: Maximum Ambrae globum, quem unquam viderit, ponderasse 21 ad 22 libras, qui pro descripta magnitudine vesicae urinariae jam magnus satis calculus est, sed jam quaero: undenam tanta Ambrae gryseae frusta prodierunt, quae plane non rotunda nec certae figurae fuerunt, simul vero ad 6 pedes magnitudine, & ad 182 libras gravitate ascenderunt, vel adhuc plus ponderaverunt, quaeque non rotunda, nec ceparum adinstar corticata, crustata,leviter friabilia, nec coloris Aurantij, multo minus adversi aut ingrati odoris, minime vero faetori, sed plane informia, firmiter compacta, coloris grysei, subaquili, albicantis, & suaviter olentia fuere? Quaero inquam; unde haec frusta proveniunt, quae pondus & magnitudinem frustorum ab illis dictorum decies, vicies & magis superant, quorum nec maxima optime adultorum & grandium Cetorum descripta cystis nunquam satis capax est, nec unquam capere potest? (4.) <inferred>Ulterius</inferred> (385) (4.) Ulterius quaero: quo modo haec Ambra grysea an oras littoris, vel ad terram appellere posset? Ex vivis, impossibile est ut provenerit, quia cystis tantum exitum suum per penem habet, & profecto parvula frusta transgrederentur, si per hunc canalem exire deberent, quomodo autem tanta Ambrae frusta perreperent, quanta haud raro reperta fuerunt? Si quis vero obtendere vellet: frusta talia ex Cetis demortuis provenire, facile regerere possem, qua ratione tum ex vesica egrederentur? Praecipue cum ejusmodi vesicae membranosae & satis tenacis texturae sint, ita ut vix, secundum rationem, aliquis suspicari queat, quod vesica post mortem tam facile disrumpere, vel his libere circumnatantibus globis exitum concedere possit; ut ego opinor, Ambra nonnunquam cum ipsa cystide circumnatans reperiretur, si non multoties, tamen aliquoties, quale quid vero a nemine unquam nec auditum, nec visum, nec experientia compertum est. (5.) Quomodo rostra avium, ungulae, conchae, spinae piscium, & alia peregrina, quae interdum in Ambra grysea reperiuntur, per renes & ureteres in vesicam urinariam, vel potius in putatitiam Ambrae cystidem transire & pervenire possent? (6.) Denique, ut ulteriora argumenta contraria praeteream, unicum tantum adhuc in medium adducam, quod vero ceu argumentum primarium, & tanquam inconvincibile meum ac indisputabile principium regulativum chymico-physicum in omnibus rebus naturalibus, & sic etiam in Ambra grysea, utpote materia quaestionis, tanquam ultimus judex considerari debet, quod me nunquam huc usque fefellit, nec revera fallere potest, si modo cum consideratione, (386) sideratione, judicio, circumspectione, & grano satis sub decenti ordine adhibetur, quodque solum me movit, ut in hisce pagellis proponerem, Ambram gryseam minime productum vel eductum animale esse, quinimo, quod unice ac solum satis sufficiens est, licet etiam nihil de adductis hactenus opinionibus dixissem, vel id quod dixi, tanquam supersluum consideretur, de hac re sententiam ferendi, & ad minimum veritatem, quod Ambra non sit animale, declarandi. Notum est, vel quivis, qui haec adhuc ignorat, aut forte in dubium vocare auderet, ipse probare potest, quod non tantum Castoreum, Moschus & Zibethum, sed omnia quoque animalia eorumque partes, appellentur quoquo modo velint, quinimo quicquid etiam sint, in Analysi chymica se ut animalia exhibere debeant, sive sint animalia integra, sive eorum partes, fera aut domestica, aves vel pisces, vermes vel alia insecta, sive sit animale alimentosum, sive medicamentosum, sive plane venenosum, degat super terram, in aere, in aqua, subter terram, in mari vel in lacu, in aedibus vel in deserto, in Europa vel America, vel ubi ubi velit, partes quoque sint sive siccae & solidae, sive viscosae, pingues, aquosae, friabiles, tenaces, leves, graves, vel aliae, prout velint, ac quicquid eorum in mundo excogitari potest, uno verbo! Quod si quippiam est animale, tum etiam in proba chymica, praecipue aperto igne seu destillatione per se tanquam animale se exserat & demonstret, oportet; adeoque vel Spiritum empyreumatico-urinosum, vel ejusmodi phlegma, vel oleum animale faetidum, aut cum eo adhuc Sal volatile urinosum, eaque omnia si non simul, <inferred>tamen</inferred> (387) tamen 1, vel 2 partes, aut ad minimum saltem vestigium liquoris urinosi vel olei animalis empyreumatici largiatur necesse est; adhuc semel considerate dico: Animalia necessario horum aliquid ostendere ac in aspectum proferre debent, quod odorem & gustum afficiat, quando ea per ignem tactantur, prout quoque omnia animalia id revera largiuntur, quin & ipsa lapidea, terreaque Ostracodermata hac in proba animalem suam prosapiam negare nequeunt. Et sic quoque putatitii Ambr ae globi, calculos vesicae Ceti puto, aperte & satis sufficienter per hanc probam demonstrabunt, quod non tantum pure animalis, sed & pure urinosae prosapiae, nempe ex urina Ceti generati sint. Si quis e contra veram ab omnibus visibilibus animalibus partibus depuratam, nec ab animali quodam olim deglutitam, sed optime puram Ambram gryseam recipit, & destillationem aperto igne eodem modo tractat, eaque quae prodierunt, examinat, ille ne minimum quidem urinosi, nec olei animalis empyreumatici, nec quicquam animale, sed plane diversa & aliter modificata producta, alium liquorem, aliud oleum, & aliquid de Sale alio reperiet, prout id postea ulterius adducturus ac demonstraturus sum. Hoc ergo tanquam infailibile signum & indubia veritas suscipi potest: Simulac in chymica tractatione Ambrae gryseae, vel minimum substantiae animalis, sive sit animale oleosum, vel urinoso-salinum aliquid, apparet, aut impetratur, quod hoc nullatenus ab Ambra, tanquam pura Ambra proveniat, sed ab alia quadam, hoc vel illo modo accidentaliter adveniente vel immixta animali re, quippe quae semper tanquam alienum quid, impurum & F f f ad (388) ad mixtionem Ambrae gryseae non pertinens, considerari debet; sive ergo sit, quod operatio suscepta fuerit cum Ambra olim deglutita, sive etiam cum non deglutita, in qua tamen rostra avium vel aliae parvae animales partes immixta fuerunt. Quod autem ejusmodi a piscibus vel aliis animalibus deglutita Ambra grysea non quodammodo aliquam alterationem, ad minimum aliqualem maculationem & animalem inquinationem perpessa fuerit, vix quisquam negare poterit, sive ea postea vomendo vel laxando rursus ejecta, vel in mortuis piscibus reperta & exemta fuerit; sufficit! Quod aliquo modo a succis animalibus & devoratis cibis conspurcata, vel plane cum comestis piscibus aliisque putrescentibus, & fere stercus factis cibis digesta, ad minimum infecta, ac coinquinata, per consequens potius deteriorata, quam meliorata sit; unde plerumque multo ingratius olet, quin & nigricantior esse reperitur, imo experientia ipfos etiam incolas docuit, ejusmodi deglutitam antea Ambram statim solo externo aspectu cognoscere, qualem propterea consequenter quibusdam in locis, ut superius jam dixi, stercus vel excrementum Balaenae appellare soliti sunt. Et cum utraeque ex America transmissae saepe memoratae Relationes in totum proveniant principaliter ab ejusmodi personis, quae circa mercaturam & capturam Cetorum versantur, proprie a piscatoribus, captatoribusque Cetorum, imo ex parte inde ortae sint, quod quis audiverit, alterum dixisse; hinc tanto minus ad hoc, tanquam aliquid indubitato certum aut novum de vera origine & Essentia Ambrae gryseae attendendum erit. Derelinquo (389) Derelinquo igitur etiam hanc opinionem, meque jam ad ultimam dispartitionem seu classem, ad eos nempe converto, qui Ambram gryseam pro minerali aliquo habent, vel ejus originem in Regno minerali fundant. In quinque opiniones illi dispesci, & si opus esset, unaquaeque earum, in certo sensu sumta, approbari posset; verum cum generales expressiones in historia naturali, Chymia physica, variisque aliis scientiis, modo occasionem ad confusionem, & intellectum amphibolicum suppeditent, hinc semper melius est, ut circa quamvis materiam, quantum equidem fieri potest. Specialissimum potius & maxime characteristicum adhibeatur, sicque mens nostra explicetur. 1. Hugo de Lindschott, Ambram gryseam Terram esse perhibet *, quod si hoc in sensu latiori intelligeret, & ad prima originalia principia physica recurrerent, tum haec opinio locum retinere posset; cum vero per hanc non sufficienter sese explicaverit, multo minus plus quam simplicem terream Ambrae mixtionem declaraverit, & credibile sit, Lindschottum denominationem illam non in ejusmodi sensu physico posuisse, sed simpliciter Ambram pro mere terrea substantia habuisse, hinc non possum non, hanc denominationem & opinionem pro erronea, contraque naturam, experientiam & proprietatis Ambrae gryseae pugnante, declarare, sicuti etiam cuivis facile notum est, Terram non tam facile flammam concipere, nec adeo prompte liquari, ne* Vid. Klobii Ambrae Historia, p. 19. F f f 2 que (390) que solutionem cum spiritu vini admittere, ut alias plures Ambrae gryseae proprietates jam praeteream. 2. Alii quodammodo ad proprietates liquationis & inflammabilitatis Ambrae animum adverterunt, ut e. gr. Crato *, aliique plures, hi propterea Ambram pro Sulphure nativo & vero reputarunt; Dr Salmon Londinensis, ait: esse Sulphur marinum ~. Haec denominatio jam equidem excusari posset, vocabulum Sulphur tropice vel Synechdochice, & in tantum intelligeretur aut innueretur, in quantum Ambra grysea de principio inflammabili seu sulphureo participat, siquidem etiam non modo veteres, fed & adhuc hodie permulti, omne id quod flammam concipit, Sulphur denominant, sive sit minerale, vegetabile, vel animale, oleum, pinguedo, resina, cera, pix, balsamus, lignum, axungia, carbones, bitumen, spiritus vini, vel quicquid aliud; verum cum & haec generalis denominatio nihil specifici exprimat, sed tantum occasionem subministret ad diversos conceptus, simul quoque clare satis pateat. quod illi ipsi, qui Ambram pro Sulphure nativum & vero judicarunt, nullo modo ad principium inflammabile in utrisque respexerint, sed quod Ambram pro communi naturali, perfecto & vero sulphure habuerint, alias non verbis expressis Sulphur nativum & verum, sed forte tantum corpus sulphureum, materiam sive substantiam Sulphuream appellassent, cum autem notorie sit, Ambram gryseam plane non esse Sulphur verum, inde & haec opinio nonnisi pro falsa & er* In Consiliis a Laur. Scholtzlo collect. column. 1093. ~ Vide London Dispensatory, pag. 398. Edit. Lond. 1696. ~. ronea (391) ronea haberi potest, (1.) Ambra grysea carbonibus candentibus inspergatur, odor in examine probetur, an cum odore Sulphuris conveniat? (2.) tentetur Ambra grysea cum Sale alcali fixo, an hepar Sulphuris, Tartarum vitriolatum & plura ejusmodi suppeditet? (3.) An Ambra Regulum Antimonii rursus in Antimonium crudum reducat? (4.) An ex Ambra in aqua calcis vivae, vel lixivio alcalino soluta, fiat Lac Sulphuris? (5.) An ex Ambra & Mercurio cinnabaris prodeat, aliaque praeparata plura quae alias cum Sulphure vero conficiuntur, cum Ambra grysea quoque parari possint? Omnia haec frustranea erunt, cunctaeque eo tendentes probae supervacuae evadent, prout & Libavius Cratoni hac in re jam contradixit. Tandem quidam rei ipsi propius accedunt, ita ut plurimi Ambram gryseam non tantum pro Minerali, sed etiam pro eo, quale revera est, scilicet pro B I T U M I N E seu specie quadam bituminis aestimaverint, & adhuc aestiment; sed in certis circumstantiis nondum omnes unam eandemque sententiam fovere possent, nam 3. Quidam aiunt, Ambram provenire in forma liquida. 4. Alii vero in forma sicca. 5. Adhuc alii, eam in forma viscosa, sive consistentiae mediae, in mare prodire asserunt. Differunt etiam in his, (a) quod quidam affirment: Ambram gryseam ex littoribus sub terra prodire & in mare devolvi, (b) alii vero satagunt evincere, quod ex abysso, seu potius sub terra fundi maris prodeat in mare. 1.) Illi, (392) 1.) Illi, qui autumant, Ambram gryseam in principio fuisse fluidam, vel qui, eam in forma liquida in mare devenire, existimant, perhibent, Ambram in principio natura sua esse Bitumen liquidum, vel Speciem Naphthae, & inter hos recenseri volunt Ebnsina, Simeon Sethi, Naevius, Avicenna, Agricola, Solenander, Bertinus, Libavius, Garcias ab Horto, Hadrianus Toll, Joh. Eusebius Nierenbergius, Franciscus Hernandez, & diversi alii plures, qui omnes statuunt: Ambram ex manatione fontis bituminosi seu fontis Naphthae in mare devenire, & differunt tantum in quibusdam parvis, caput rei non attingentibus circumstantiis, e. gr. Avicenna & Psellus volunt, quod ex Scaturiginibus lateralibus cum aquis simul in mare profluat; alii contra, inter quos etiam Nicolaus Chevalier, qui Anno 1700 magnum illud Amstelodamense frustum Ambrae descripsit *, accensendus est, referunt, quod per se ex fundo maris scaturiat, & ex Hydrophylaciis Kircherianis ad igne centrali quasi in mare destilletur. 2.) Alii, qui opinionem fovent, quod Ambra in forma sicca deveniat in mare, aiunt, eam esse Succinum quoddam, seu revera siccum Bitumen, quod eadem quoque ratione in mare feratur, ut aliud ordinarium Succinum, seu Ambra citrina. Andreas Caesalpinus eam quidem appellat Gammam, interim vero collocat sub species Succini. Supra citatus Dn Oelven, qui Ambram gryseam pro Meteoro venditavit, in suo Tractatu nihilominus certo loco ait ~: Succinum magnam possidere affinitatem cum * Description de la Piece d' Ambre grise pag. 54, &c. ~ Der Monathlichen curiensen Natur-Kunst-Staats-und Sitten-Prae. senten, Zweytes Stuck im Februar. 1708 pag. 56. Ambra (393) Ambra grysea, hoc tamen subesse discrimen, quod Ambra grysea in calidis regionibus, in quibus omnes flores & aromata summam sui generis perfectionem & fragrantissimum odorem nanciscerentur; Ambra citrina e contra tantum in rigidis Septentrionalibus regionibus, & longe frigidiori Mari Baltico, reperiatur: proinde quoque haec multo crassioris atque durioris substantiae sit. Denique experientissimus pariter ac eruditissimus Dr Henckelius * air; Ambram gryseam, Succinum & Asphaltum, seu Succinum Orientale, Succinum vulgare, & Succinum nigrum plane non in principiis essentialibus, sed tantum in quibusdam accidentalibus & gradibus inter se differre, quae ultima sententia inprimis cum experientia quoque convenit. 3) Illi denique, qui Ambram gryseam in forma viscosa consistentiae mediae, adeoque non penitus liquida, nec plane sicca, sed media, & quidem viscosa forma consistentiaque in mare devenire putant, dicunt, quod ea primum tanquam mollis pix, vel ad similitudinem bolbiti in vel super fundo maris reperiatur, ac sensim sensimque indurescat. Helbigius idcirco asserit: Ambra nec est Gummi, nec Resina, neque stercus avium, neque placenta apium, sed verus in fundo maris, picis adinstar jacens Viscus, & quasi ut pix marina crescens, id quod mercator quidam ex Batavia, qui oculis suis illud aspexisset, ipsi hoc modo scripsisset ~. Supra memoratus celebris Rumpffius in literis ad Ten Rhyne datis, hoc certum est, inquit, nec aliud quicquam novi, quam veterem meam opinionem de origine * Vide Bethesda portuosa, pag. 74. ~ Ephem, Nat. Cur. Decur. 1 Ann. IX. ex X. pag. 459. Ambrae (394) Ambrae gryseae proferre, nempe quod sit pinguedo quaedam, ex fundo maris proveniens, in principio quidem mollis & viscida, quae postea vero a falsedine maris indurescat *, Aldrovandus, postquam varias opiniones adduxit, his demum concludit verbis: Sed has distinctiones nullius esse valoris judicamus, quandoquidem non piscium vel Cetorum excrementum, sed Bituminis genus esse asseruimus ~. Borellus ~ equidem objectionem quandam adhuc formare conatur, quod Ambra grysea non sit Bitumen, obtendens: Bitumina faetere, & ad internum usum inepta esse; verum in ejusmodi casibus non semper a genere ad species, vel a specie ad genus concludere possumus, prout & vel solum Succinum vulgare contrarium, aut quod Borelli objectio de Ambra insufficiens sit, demonstrat, hoc nempe Succinum hodle ab omnibus hominibus pro bitumine agnoscitur, attamen vero nullo modo faetet, sed copiose satis & secure pro usu interno adhibetur, ut taceam, quae adducuntur in Actis Eruditor. Lipsiens. An. 1684, de quadam in Polonia existente Scaturigne seu fonte, qui bitumen liquidum svaveolens medicamentosum & alimentosum largitur, odoremque fragrantissimum & balsamicum possidet; nec pluribus attingam oleum montis Zibini Francisci Ariosti, de quo Oligerus Jacobaeus mentionem facit. Nicolaus Monardes jam dixit **; circa originem Ambrae variae circumferuntur opiniones, sed verissima haec est, quod ea sit genus bituminis, & quidem ex * Valentini O ost-Indische send-schreiben, pag. 50. ~ Mus. Metallic. Lib. III. pag. 432. ~ Loco citat. Observationum, * * De Simpl. Medicam, pag. 12. fonte (395) fonte manans, quod, simul ac aerem sentit, statim indurescit, eodem modo, uti permulta alia sub aqua maris existentia concreta, ut corallia, &c. etiam mollia sunt. Joh. Faber Lyncaeus, hoc igitur certissimum est, inquit, Ambram non esse aliud, quam Bitumen *. Ut dicta in summam contraham, plerique Scriptores rerum naturalium non tantum in hoc conveniunt 1.) quod, dum de Bituminibus agunt, asserant, dari bitumina tam liquida quam concerta, 2.) omnia bitumina ad mineralia referenda esse, 3.) quod Bitumen siccum nihil aliud, quam pinguedo terrae tenax, facileque urens, & 4.) Ambra grysea iisdem proprietatibus dotata, consequente absque ulla contradictione non solum minerale, sed in suo etiam genere & specie Bitumen sit. Quamvis igitur, ratione consistentiae originalis, dum alter Ambram sub forma solida, alter sub forma viscida & tenaci, tertius sub forma plane liquida in mare devenire affirmat, adhuc nonnulla addi possint, attamen hoc apprime necessarium esse, minime video, siquidem tres hae opiniones, tanquam primariae ex omnibus hactenus adductis, facile uniri, atque ita inter se combinari queunt, ut certo respectu omnes tres recte sentiant. 1. Nemo forte hominum, qui solidi quippiam, de origine multorum subterraneorum intelligit, negabit, quod omnia Bitumina in principio fuerint liquida, licet etiam in forma liquida non in mare devenerint. * Joh. Fab. Lyncaei Exposit. in Rech. pag. 565. G g g 2. Ne(396) 2. Necessum est, ut tam Ambra grysea, quam Ambra citrina in principio, si non plane liquida, necessario tamen, per aliquod tempus, in forma viscosa, vel Ambra grysea etiam, dum e mari ad littus ejicitur, saltem adhuc ejusmodi texturae fuerit, ut si forte in mari jam indurata fuisset, a sole facile emolliri potuerit, alias enim nec rostella avium, conchae, testae, earum particulae, nec aliae quisquiliae ei inhaerere possent, prout tamen varia ejusmodi in Ambra grysea, & sic quoque, uti satis constat, tam multivaria insecta, aliaeque res in Ambra citrina, reipsa inveniuntur. 3. Quod vero demum Ambra grysea plane arida, vel in forma sicca, quamvis tanquam impurum & quodammodo mollius Succinum, interim tamen ut verum Bitumen appareat, hoc unicuique satis evidens ac praesto est. De hac materia notatu digna sunt verba Francisci Hernandez, inquientis: Ambra grysea ex quibusdam fontibus Naphthae in mare provenit, & procellosa tempestate a vento ac fluctibus ad oras littoris ejicitur, est substantia odoratissima inflammabilis seu ardens, nunc durior, nunc mollior, nunc friabilis, nunc flexilis, ita ut quodammodo inter digitos & dentes, instar cerae flecti vel extendi queat, &c. Ego proinde, quantum perspicere possum, credo & censeo. (1.) Ambram gryseam identidem, prout Ambra citrina, ex terra in mare devenire. (2.) Eam non sicut Naphtha vel Petroleum, sed jam sub crassiori, flexili, & probabiliter saepe adhuc viscida & tenaci consistentia in mare provenire. (3.) Quod (397) (3.) Quod sub prima concretione vel formatione Ambrae gryseae bitumen liquidum vel Species Naphthae concurrat, & mixtione simul constituat. (4.) Quod magna frusta simul quidem generari possint, utplurimum tamen in principio tantum paucum quiddam simul oriatur, cui frustulo rursus novum quoddam veluti stratum superaccrescat, vel sese apponat, adeoque hoc modo per plura & recentiora semper strata Ambra grysea nunc in rotunditate, nunc in longitudine, vel etiam in plane inaequali forma augeatur & increscat, sub qua formatione semper adhuc aliquantum mollis sit, unde variae res ei agglutinari possunt, interim de tempore ad tempus sensim sensimque magis induretur, circiter usque ad consistentiam cerae. Et cum pleraque Ambra grysea ita sub forma stratorum vel corticum appareat, hinc forte haec circumstantia eos, qui in America degunt, seduxit, ut sibi imaginarentur, quod eodem modo, ut lapis Bezoardicus, vel calculus generetur, cum tamen considerare potuissent, diversa alia corpora subterranea plura, tam bituminosa, ut carbones fossiles, minerae aluminosae, &c. quam etiam alia mineralia, ut Talcum, Ardesia, Glacies Mariae, &c. eadem sub figura, ac calculi animales, per strata oriri. Caeterum nequidem adeo necessarium existimo, primam originem Ambrae gryseae tam profunde rimari, vel primordialem ejus generationem tam accurate velle perscrutari. Quis enim indubitate certo explicare potest, qua ratione vilius illud & in majori quantitate occurrens vulgare Succinum oriatur? Quomodo metalla, semimetalla, gemmae, fluores, atque innumera alia concreta mineralia generentur? de pauG g g 2 cissimis (398) cissimis mixtis & compositis subterraneis certum quid novimus, quo fiant modo, licet hoc & illud conjiciamus, imo, quamvis de permultis scire & experiri possimus, quid sint. Ut mihi videtur, relatio ista vel notitia, quo aut quali modo illae a Deo solo creatae res factae sint, vel quomodo eae adhuc dum fiant & generentur, nobis non adeo necessaria nec utilis est, nequaquam enim nos miseri homines ejusmodi, ex incomprehensibili Supremi omnipotentia, orientes creaturas propterea imitari possemus; sed eo plene contenti esse possumus, si modo recte novimus, quid sint haec naturalia? nimirum (1.) ex quo naturae regno ista, quam ad manus habemus, Dei creatura proveniat, (2.) quidque ea sit, non tantum nomine tenus, vel secundum nudum aspectum, sed primario, secundum internam ipsius mixtionem, affectionem & indolem, quae posterior cognitio ex se ipsa priorem manifestat, ita ut saltem Chymicus saepe non opus habeat quaerere vel nosse, an Subjectum, quod ipsi ad manus est, vegetabile, vel minerale, vel animale sit? idque tanto minus, quia alius ipsi fortasse plane falsam, atque cum natura & proprietatibus Subjecti nullatenus convenientem responsionem vel relationem (ut e. gr. de Ambra grysea) dare posset. Sed Chymicus ea tantum instrumentis suis examinet, vel considerato per Chymiam evolvat, tum ipsi non nude dubiosa, sed plane indubia, disputationum non indigens, irrefutabilis ac vera responsio in manus & oculos incurret. Hoc igitur verum fundamentum est, cui inniti, & per quod omnes dubias vel penitus erroneas, licet etiam docte & probabiliter excogitatas, vel ornatissime ac prolixe descriptas, impressas, aut aeri prorsus incisas praefigurationes & opiniones, si nempe (399) nempe experientia Chymico-physicae, tanquam sincerissimo & infallibili lapidi lydio mixtorum naturalium non respondeant, oppugnare, iisque libere contradicere possumus. Ut finiam, non possum non mirari, quod Paulus Hermannus, in materia medica satis expertus, ne verbum quidem de Ambra grysea in Cynosura sua adduxerit, licet, eam praeteriise, satius egerit, quam si ridicula talia proposuisset, ut hoc in casu Leonhard Fuchsius * fecit, quippe qui, nullam in orbe Ambram nativam dari, sed omnem factitiam esse, judicavit; Sepultam vero mittamus simplicissimam hanc opinionem cum suo inventore, & contra ulterius consideremus, unde Ambra apportetur, & qua ratione ordinario se in commercio visui nostro exponat? Ambra grysea maxima ex parte apportatur ex India Orientali, ex & circa Insulam Madagascar, ex Insulis Moluccensibus Mauritii ad Neykotarres, Insulis Occidentalibus Sumatrae, Insula Borneo, & Caep Commoriis ad Malabar, ex littoribus AEthiopicis, quippe quae a Sofala usque ad Brana perquam ambrifera esse perhibentur. Et sic aliae quoque regiones ac loca in mundo reperiuntur, siquidem Ambra in mari longe admodum propelli, adeoque centenis in locis, regionibus & situationibus littoris maris ejici, vel & aliis modis, uti superius adduximus, offendi potest. Consideratu dignum est, quod preciosum hoc bitumen non raro in permagnis frustis seu massis reperiatur. Non quidem adducam, quae Faber Lyncaeus ex Gregorio de Bolivar refert, interdum frusta * Fuchsius de Compos, Medicamentor. Libr. I. pag. 211. Ambrae (400) Ambrae 100,000 libras ponderantia dari, multominus, quae in Garcia ab Horto exstant, totas Insulas Ambra grysea plenas existere, & in regione istarum Insularum totum maris fundum Ambra praeditum esse; omnium minime ad ea animum reflectam, quae quidam natione Gallus, nomine Isaac Vigny, qui per aliquod tempus peregrinatus est, refert, se Regionem scire, quae adeo dives sit Ambrae, ut mille naves ea sola onerari possent, de omnibus his, inquam, nimium excedentibus hyperbolis, nihil quicquam adducam, siquidem ea non parum fabulosa, & ultimum mihi magis quam Vasconicum videatur, sed sequentia tantum exempla, tanquam veritates considerari, vel saltum hoc exinde certum reddi potest, quod ingentia utique Ambrae frusta dentur. Anno 1555, in Promontorio Comorim frustum Ambrae gryseae circiter 3000 librarum repertum est, quod tum temporis pro Asphalto seu communi Bitumine vendiderunt. Joh. Hugo de Lindschot ait, circa hoc Promontorium quondam frustum 30 Quintalium, ut vocant, id quod circi; ter 150 Centenarios pondere aequat, deprehensum fuisse. Monardes & Franciscus Hernandez mentionem faciunt de frustis 100 librarum. Gracias ab Horto etiam frusta Ambrae adducit, quae magnitudinem viri adqequarunt, ulterius frustum, quod 90 manus latas in longitudine, & 18 manus latas in latitudine complexum fuit. Montanus memorat de frusto, quod 130 libras ponderavit, & a Rege in Satsuma Anno 1659, conservatum fuit. Anno 1666, circa Promontorium viride ad fluvium Gambi, frustum 80 librarum ejectum & in Hollandiam asportatum est. Anno 1691, Amstelodami fuit massa 42 librarum. Daniel de Bruel, circa Malaccam (401) Malaccam frustum 33 librarum repertum fuisse, affirmat. Romae frustum, magnitudine caput viri adaequans, est Similiter etiam Romae & in Loretto, variisque aliis Italiae locis permulta preciosa & artificiose fabrefacta ex Ambra grysea visuntur, quae, haec ex permagnis frustis elaborata esse, satis superque demonstrant. Ante dictus Vigny non parvum frustum habuit, secumque ex India asportavit, siquidem 1300 libras Sterl. pro eo accepit. Notus adeo Kaempferus ipse testis est, suo tempore in Japonensi Provincia Kinokuni frustum Ambrae repertum fuisse, quod 100 Cati, seu 130 libras Hollandicas pondere superaverit. Fratres germani Joh. Andreas & Marcus Matsperger Augustae vindelicorum a Roberto Struzzi Venetiis Anno 1613, frustum coemerunt, 48 libras & 8 uncias ponderans. Et quid opus est plura conquirere, recentissimum, optimum & maxime convincens exemplum habemus in magno illo frusto Ambrae gryseae, quod Societas Indiae Orientalis in Hollandia, Anno 1693, a Rege Tidori pro 11,000 thaleris coemit, cui primum forma testudinis, ac pondus 182 librarum fuit. & crassitie 5 pedes & 8 pollices, longitudine vero 2 pedes & 2 pollices adaequavit: Ante memoratus Nicolaus Chevalier prolixe illud in exiguo Tractatu Anno 1700. Amstelodami impresso, descripsit, & varias icones aeri incisas, prout hoc frustum ab omnibus lateribus apparuerat, addidit. Frustum hoc Amstelodami per multos annos custoditum, & a tot centenis, si non aliquot millibus hominum tanquam raritas singularis visitatum, tandem (402) dem in frusta confractum & auctionis lege venditum fuit, ita ut permulti eorum, qui adhuc in vivis sunt, hujus rei oculati testes esse possint, & per consequens nemo de hac circumstantia, quod satis magna frusta Ambrae reperiantur, dubitare debeat; hac occasione semel adhuc quaero, qua ratione Americani Domini referentes cum sua cystide hic convenient, si de tam ingentibus Ambrae gryseae frustis auditu vel lectu quicquam percipiunt? Continuabitur haec Dissertatio in No seq. 