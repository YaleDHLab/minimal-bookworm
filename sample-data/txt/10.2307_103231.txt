(97) IV. Joannis Keill ex AEde Christi Oxon. A. M. Epistola ad Cl. virum Gulielmum Cockburn, Medicinae Doctorem. In qua Leges <inferred>Attrctionis</inferred> aliaque Physices Principia traduntur. CUM summa benevolentia, & non vulgari ~ me complexus sis, Iniquus essem, vir ornatissime, nisi conarer aliquam tibi vicissim referre gratiam. Theoremata igitur haec, quibus non modo rem Physicam sed & Medicam aliquatenus illustrari posse arbitror, ad te mitto; munus, uti quibusdam fortasse videri potest, perexiguum, Tibi tamen & gratissimum fore spero, & non parvi aestimandum. Cum enim tum Philosophiam Mechanicam penitus perspexeris, & in Praxi Medica felicissime sis versatus; tum etiam utrique promovendae gnaviter incumbas, Gratissima sine <inferred>dubio</inferred> tibi erunt vera Medicinae Principia, quoniam optime intelligis, quam periculosi ex falsis oriantur errores. Haec igitur Theoremata tibi, Vir Clarissime, in manus trado, tuoque arbitrio libens permitto. Ponenda sunt fundamenti loco haec tria, quibus-omnis Physice innititur, principia. 1. Spatium inane. 2. Quantitatis in infinitum divisibilitas. 3. Materiae vis Attractrix. Dari spatium inane constat ex motu corporum. Quantitatis in infinitum divisibilitatem ex continuae quantitatis natura demonstrant Geometrae. Materiae inesse vim attractricem confirmat experientia. Ex <inferred>doubue</inferred> primis principiis sequitur T H E O(98) T H E O R E M A I. Materiae exigua quaelibet particula potest it a spatium quantumvis magnum occupare, ut pororum seu omnium meatuum diametri sint data recta minores, vel ut particulae omnes sint a se invicem remote intervallo data recta minore. T H E O R. II. Dari possunt duo corpora mole aequalia, at pondere seu densitate (id est quantitate materiae) utcunque inaequalia, in quibus erunt meatuum seu pororum summae fere aequales. Sit V. G. digitus cubicus alter auri, alter aeris: quamvis materia in cubo aureo vicesies millies superat materiam in cubo aerio, fieri tamen potest ut spatia vacua in digito cubico auri sint fere aequalia spatiis vacuis in digito cubico aeris, scil. ut auri vacuitates sint ad vacuitates aeris ut 999999 ad 1000000. T H E O R. III. Particulae quae aquam vel aerem vel alia ejusmodi fluida constituunt (si modo se tangant) non sunt absolute solidae, sed ex aliis compositae particulis multos meatus & poros intra se continentibus. Particulae corporum minimae & absolute solidae, hoc est vacui omnino expertes, vocentur primae compositionis; Moleculae ex pluribus hisce particulis coalescentibus ortae vocentur particulae secundae compositionis; Moles ex pluribus moleculis coeuntibus conflatae, vocentur particulae tertiae compositionis; & sic deinceps, donec tandem (99) dem perventum fuerit ad particulas, e quibus corporum fit ultima compositio, & in quas eorundem fit prima resolutio. Materiae inesse vim Attractricem, qua omnis materiae particula trahit ad se omnem aliam materiae particulam, & vicissim trahitur, primus ex Phaenomenis collegit Dominus Isaacus Newtonus. Vis haec data materia in diversis distantiis reciproce proportionalis est quadratis distantiarum; ex qua oritur vis illa quam Gravitatem dicimus, qua corpora omnia terrestria ad terram recta feruntur, estque pondus corporum quantitati materiae semper proportionale. Prolata hac, quam ipse primus detexit, Materiae vi Attractrice omnes Planetarum motus cometarumque Phases pulcherrime explicavit, Physicamque caelestem, ab iis quae tot retro fluxerunt saeculis vix dum inchoatam, felicissime consummavit Dominus Newtonus; vir ingenio pene supra humanam sortem admirabili, dignusque cujus fama per omnes terras pervagata, caeli quos descripsit meatibus permaneat coaeva. Divina sagacissimi viri inventa saepenumero mecum recolens, in eam tandem cogitationem incidi, principium quoddam Newtoniano non absimile, ad Phaenomena terrestria explicanda, adhiberi posse. Post iterata saepius experimenta, materiae Terrestri inesse deprehendi vim quamdam attractricem, ex qua plurimorum Phaenomenon ratio petenda est; Meaque hac de re cogitata, abhinc quinquennio, Domino Newtono indicavi; ex eo autem intellexi, eadem fere, quae ipse investigaveram, sibi diu ante animadversa fuisse. Quaestiones aliquot ad hanc vim attractricem spectantes, sub finem Optices abhinc biennio Latine editae,proposuit Dominus Newtonus; quem cum istiusmodi studia ulterius excolere aetas ingravescens, & alia negotia vetant, tanti viri vestigiis insistere, eumque longo licet intervallo sequi, haud alienum duxi. Impraesentiarum nuda quaedam proponam Theoremata, quae fortasse (100) fortasse aliquando fusius enunciata & demonstrata, justo volumine sum traditurus. T H E O R. IV. Praeter vim illam Attractricem, qua Planetarum Cometarumque corpora, in proporiis orbitis retinentur, alia etiam inest materiae potentia, qua singulae, ex quibus illa constat, particulae se invicem attrahunt, & reciproce a se invicem attrahuntur: quae vis decrescit in majore quam duplicata ratione distantiae augescentis. Theorema hoc multis potest probari experimentis; at ratio qua minuitur vis illa, dum a se invicem recedunt particulae, num scilicet sit triplicata, quadruplicata, vel alia quaevis distantiarum augescentium ratio, quae major sit duplicata, nondum aeque per experimenta patet; erit fortasse aliquando tempus, cum accuratiore adhibita diligentia innotescet. T H E O R. V. Si corpus constet ex particulis,quarum singulae vi pollent attractrice, in triplicata vel plusquam triplicata ratione distantiarum decrescente; erit vis qua ab eo corpore urgetur corpusculum, in ipso contactu, vel intervallo a contactu infinite exiguo, infinite major, quam si corpusculum illud ad datam a dicto corpore distantiam locaretur. * * Vide Prop. 80. & 91. Princip. Newtoni. T H E O R. VI. Iisdem positis, si vis illa attractiva in assignabili distantia, ad Gravitatem obtineat rationem finitam; eadem in ipso contactu, vel in distantia infinite parva, vi Gravitatis erit infinite major. T H E O R. (101) T H E O R. VII. Si vero in ipso contactu, vis corporum Attractiva ad Gravitatem obtineat rationem finitam, eadem in omni distantia assignabili est vi gravitatis infinite minor, adeoque evanescit. T H E O R. VIII. Vis Attractiva, qua pollent singulae materiae particulae in ipso contactu, vim gravitatis prope in immensum superat; non tamen est vi Gravitatis infinite major; adeoque, in data distantia, vis illa evanescet. Vis igitur haec materiae superaddita, non nisi per spatiola admodum perexigua diffunditur; in <inferred>majorbus</inferred> distantiis prorsus nulla est; unde motus corporum Caelestium~ (quae longis intervallis a se invicem disjuncta sunt) per vim hanc Attractivam nulla ratione turbari ~, sed eadem ratione continuo peraguntur, ac si vis illa a corporibus iis prorsus abesset. T H E O R. IX. Si corpusculum aliquod corpus tangat, vis qua urgetur illud corpusculum, hoc est, vis qua cum eo corpore cohaeret, erit quantitati contactus proportionalis; nam partes a contactu remotiores nihil conferunt ad cohaerentiam. Adeoque pro vario particularum contactu varii orientur cohaerentiae gradus; omnium autem maximae sunt vires cohaerentiae, quando superficies, in quibus se invicem tangunt corpora, planae existunt; quo in casu, caeteris P paribus, (102) paribus, vis qua corpusculum cum aliis cohaeret, erit ut superficierum partes sese tangentes. Hinc patet ratio, cur duo marmora exactissime polita, & sese secundum superficies planas tangentia, a se invicem divelli non possunt, nisi a pondere, quod Gravitatem Aeris incumbentis multum superat. Hinc etiam decantatissimi istius Problematis, de cohaerentia materiae, solutio elici potest. T H E O R. X. Ea corpuscula facillime a se invicem separantur, quarum contactus cum aliis sunt paucissimi, & minimi; quales contingere solent in corpusculis Sphaericis infinite exiguis. Hinc fluiditatis ratio redditur. T H E O R. XI. Vis qua corpusculum aliquod ad aliud corpus maxime propinquum attrahitur, quantitatem suam non mutat, sive augeatur corporis attrahentis materia, sive minatur, eadem manente corporis densitate, & corpusculi distantia. Nam cum vires particularum Attractrices per minima tantum diffundantur spatia; liquet partes remotiores ad C D & E, nihil conferre ad attrahendum corpusculum A. Adeoque eadem vi versus B trahetur corpusculum sive adsint hae partes, sive amoveantur, sive denique aliae ipsis conjungantur. C A~ ~B E D T H E O R. (103) T H E O R. XII. Si ea sit corporis alicujus textura, ut particulae ultimae compositionis, per vim quandam externam (qualis est pondus eas comprimens, vel ab altero corpore proveniens ictus) a primigeniis suis contactibus paululum dimoveantur, nec interim in novos contactus commigrent, particulae, per vim attractivam sese mutuo petentes, ad contactus primigenios cito redibunt: iisdem vero redeuntibus particularum corpus quodvis componentium contactibus & positionibus, eadem quoque redibit corporis figura; adeoque per vim attractivam corpora, pristinas quas amiserunt figuras possunt denuo recuperare. Hinc Elasticitatis ratio reddi potest. Cum autem ~ vim Elasticam corpora, in se invicem impingentia, a se mutuo resiliant (uti demonstratum est in Lectionibus nostris Physicis) a vi attractiva corporum oriri etiam debet eorundem a se invicem discessus. T H E O R. XIII. Quod si ea sit corporis textura, ut particulae a prioribus contactibus per vim impressam dimotae, in alios qui ejusdem sunt gradus immediate deveniant, corpus illud in pristinam figuram non se restituet. Hinc qualis sit textura, in qua corporum mollities consistit, intelligi potest. P 2 T H E O R. (104) T H E O R. XIV. Particulae materiae pro diversa ipsarum structura & compositione diversis pollebunt viribus attractivis, put a non erit aeque fortis attractio, cum particula datae magnitu. dinis pluribus perforata sit meatibus, ac si omnino solida & vacui expers esset. T H E O R. XV. Particularum perfecte solidarum vires attractivae ex figuris ipsarum multum pendent, Nam si parva aliqua materiae particula in laminam circularem indefinite exiguae crassitudinis formetur, & corpusculum in recta per centrum transeunte & ad planum circuli Normali locetur; sitque distantia corpusculi aequalis decimae parti semidiametri circuli: vis qua urgetur corpusculum tricesies minor erit, quam si materia attrahens coalesceret in Sphaeram, & virtus totius particulae ex uno quasi puncto Physico diffunderetur. Quin etiam eadem circularis lamella fortius ad se trahit corpusculum, quam alia ejusdem ponderis particula, quae in tenuem & longum formatur Cylindrum. T H E O R. XVI. Sales sunt corpora, quorum particulae ultimae compositionis magna vi attractiva pollent, inter quas tamen particulas plurimi interjacent meatus, particulis, quas habet aqua, ultimae compositionis pervii: quae igitur a salinis particulis fortiter attractae, in eas cum impetu ruunt, & a mutuo contactu eas disjungunt, cohaerentiamque salium dissolvunt. T H E O R. (105) T H E O R. XVII. Si corpuscula duo viribus attractivis decrescentibus in triplicata aut plusquam triplicata ratione distantiarum se mutuo petunt; erit velocitas in se invicem impingentium infinite major quam in dato intervallo. Vide Prop. 39. Princip. Newtoni. T H E O R. XVIII. Corporis aqua gravioris eo usque diminui potest magnitudo, ut tandem in aqua suspensum maneat, nec vi propriae Gravitatis descendat. Hinc patet ratio, cur particulae Salinae, Metallicae, & aliae ejusmodi, in minima redactae, in suis menstruis suspensae haereant. T H E O R. XIX. Corpora majora minore velocitate ad se invicem accedunt, quam minora. Vis enim, qua se mutuo petunt corpora A & B, particulis maxime propinquis tantum inest; remotiorum quippe vires nullae sunt. Non igitur major vis adhibetur ad movenda corpora A & B quam ad particulas c & d movendas, sed corporum eadem vi motorum velocitates sunt corporibus reciproce proportionales: unde erit velocitas qua corpus A tendit versus B, ad velocitatem, qua particula c, a corpore soluta, versus idem B tenderet, ut particula c ad corpus A. Multo A c d B (106) Multo igitur minor est velocitas corporis A, quam foret velocitas particulae c a corpore solutae. Hinc fit, ut corporum majorum motus sua natura adeo languidus & lentus sit, ut ab ambiente fluido & aliis circumjacentibus corporibus plerumque impediatur. In minimis vero corpusculis viget virtus, & ab iis perplurimi producuntur effectus: tanto plus Energiae minoribus inest corporibus, quam majoribus Hinc patet ratio istius Axiomatis Chymici, Sales non agunt nisi soluti. T H E O R. XX. Duo corpuscula sese non contingentia, adeo sibi vicina locari possunt, ut vis, qua se mutuo petunt, vim Gravitatis multum superet. T H E O R. XXI. Si corpusculum in fluido locatum a particulis ambientibus undique aequaliter trahatur, nullus exinde orietur corpusculi motus; quod si ab aliis particulis magis, ab aliis minus urgeatur, ad eam partem tendet corpusculum, ubi major est attractio: & motus productus inaequalitati attractionis respondebit, scilicet in majori inaequalitate major erit motus, in minore minor. T H E O R. XXII. Corpuscula in fluido natantia & magis se invicem trahentia quam fluidi particulas interjectas, depulsis fluidi particulis ad se invicem accedent ea vi, qua ipsorum attractio mutua superat attractionem particularum fluidi. T H E O R. (107) T H E O R. XXIII. Si corpus aliquod in fluido locetur, cujus partes fluidi particulas magis ad se trahunt, quam fluidi particulae a se invicem ~ ~ sintque in corpore meatus plurimi particulis fluidi pervii, per hos meatus fluidum illud cito se diffundet; & si partium in corpore connexio non tam <inferred>sirma</inferred> sit quin ab impetu irruentium particularum superari possit, orietur exinde corporis immersi dissolutio. Hinc ut menstruum dato corpori dissolvendo sit idoneum, tria requiruntur, 1. Ut partes corporis particulas menstrui magis ad se trahant, quam eae a se invicem trahuntur. 2. Ut corpus habeat meatus particulis menstrui patentes, & pervios. 3. Ut cohaerentia particularum corpus constituentium tanta non sit, quin ab impetu irruentium particularum menstrui divelli possit. Hinc quoque constat particulas Spiritum Vini constituentes, magis a se invicem trahi, quam a particulis corporis salini in Spiritu Vini demersi. T H E O R. XXIV. Si corpuscula in fluido natantia, & se invicem petentia, Elastica sint, post congressum, a se mutuo resilient; & inde in alia corpuscula rursus impingentia, denuo re<inferred>flecteniur</inferred>: ex quo fient innumeri alii cum aliis cor~ conflictus continuaeque resilitiones. Per vim autem attractivam, continuo augebitur corpusculorum velocitas, & sensui patebit partium motus Intestinus; sed prout fortius aut imbecillius se invicem trahunt corpuscula, & pro varia, qua pollent Elasiicitate, ~ erunt hi motus, & diversis gradibus aique temporibus, fient sensibiles. T H E O R. (108) T H E O R. XXV. Si corpuscula se invicem trahentia, se ~ contingant, nullus orietur motus; propius enim accedere nequeunt. Si ad exiguum admodum a se invicem seponantur spatium, orietur motus; sed si longius distent, non majore vi se invicem trahent, quam fluidi particulas interjectas; adeoque nullus producetur motus. Ex hisce principiis pendent omnia Fermentationis & Effervescenciae Phaenomena. Hinc patet ratio our oleum Vitrioli, cui paululum aquae immittitur, effervescit atque ebullit: corpuscula enim salina infusa aqua a mutuo contactu paululum dimoventur; unde cum magis se invicem trahant quam aquae particulas, & cum undique aequaliter non trahuntur, motum exinde oriri necesse est. Hinc etiam liquet ratio, cur tanta cietur ebullitio, cum limatura Chalybis mixturae supradictae injicitur: particulae enim chalybis magna pollent Elasticitate, unde valida oritur reflectio. Hinc etiam videre est, cur menstrua quaedam fortiori vi agunt, citiusque corpus aliquod dissolvunt, si aqua dilutiora fiant. T H E O R. XXVI. Si corpuscula se mutuo attrahentia vi Elastica careant, a se invicem non reflectuntur; sed congeries seu moleculas particularum efficient, unde fiet Coagulum: & si particularum sic coacervatarum Gravitas superet Gravitatem fluidi, succedet quoque Praecipitatio. Oriri quoque potest praecipitatio ex aucta vel diminuta Gravitate menstrui, in quo natant corpuscula. T H E O R. (109) T H E O R. XXVII. Si corpusculorum sese invicem attrahentium, & in fluida natantium, ea sit figura, ut in datis quibusdam ipsorum partibus, majori vi attractivi polleant, quam in aliis, & major sit in iisdem contactus; corpusula illa coibunt in corpora datas figuras habentia, & inde emergent Chrystallisationes; corpusculorumque componentium figurae, ex data figura Crystalli per Geometriam determinari possunt. T H E O R. XXVIII. Si corpuscula magis trahantur a fluidi particulis, quam a se invicem; fiet ut quasi se mutuo fugientes, a se invicem recedant, & per omne fluidum cito diffundentur. T H E O R. XXIX. Si inter duas fluidi particulas aliquod intercedat corpusculum, cujus binae oppositae facies maximis pollent viribus attractivis, hoc interjectum corpusculum particulas fluidi sibi agglutinabit; & plura istiusmodi corpuscula per fluidum diffusa ejus particulas omnes in corpus firmum compingent, fluidumque in Glaciem reducent. T H E O R. XXX. Si corpus aliquod maximam emittat effluviorum copiam, quorum vires attractrices sunt fortissimae; cum effluvia haec corpori alicui leviusculo appropinquent, ipsorum vires attractrices Gravitatem corporis levioris tandem superabunt; & effluvia corpus illud ad se sursum trahent; cumque multo magis cinferta sunt Effluvia, in minoribus ab emittente corpore distantiis, quam in maQ joribus; (110) joribus; corpus leve versus densiora Effluvia semper urgebitur, donec tandem ipsi corpori effluvia emittenti adhaerat. Hinc plurima Electricitatis Phaenomena explicari possunt. Contra nostram hanc de viribus attractricibus doctrinam, fortasse objiciet aliq iis; Si vis haec attractrix omni inesset materiae; corpora ponderofiora & plus materiae in dato spatio habentia, plus debere attrahere, quam corpora minus Gravia, quod experientiae repugna. Sed huic objectioni facile respondetur. Particulae scilicet ultimae compositionis (quibus solis tribuitur vis attractrix) confertim juxta se invicem locatae, possunt corpus ponderosum constituere, etiamsi ipsae in se sint rariores, quam eae quae corpus leve constituunt ultimae compositionis particulae, a se invicem remotiores, & plures & patentiores meatus inter se habentes. Alia multa sunt Naturae Phaenomena, quae mihi videntur iisdem principiis explicari posie, uti ascensus <inferred>succi</inferred> in Plantis & Arboribus, foliorum & florum determina ae & constantes figurae, eorumque virtutes specificae &c. Mu ta quoque quae in corpore animali quotidie occununt ~; praecipue quae ad fluidorum cursus Secretionesque spectant. ab iisdem materiae qualitatibus pendent, & hinc morborum ~ & medicamentorum effectus optime <inferred>eruuntur</inferred>. Quantum huic Usui inserviant hujusmodi Principia m ius innotescet ex eo, quod Frater meus nunc meditatur, Opusculo; qui quidem Mathematicas cum Anatomicis rationes consocians in eo elaboravit, ut aliquam ~ Praxi Medicae Lucem afferret. V. Microscopical 