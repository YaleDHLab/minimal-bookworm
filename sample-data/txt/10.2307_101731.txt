(689) An Extract of Signor Cassini's Letter concerning a Spor lately seen in the Sun; together with a remarkable Observation of Saturn, made by the same. Clarissimo Viro Domino Henrico Oldenburg Regiae Societati a Secretis Joh. Dominicus Cassinus, S. GRatissima mihi fuit observatio Solaris maculae, quam a Domino Flamstedio exhibitam mihi communicare dignatus es ~ Eandem hic observavimus a die 6 Augusti ad 14 S.N; collationcque observationum didicimus, cam medium itineris sui in Solis disco apparente tenuisse circa mediam noctem post octavam diem Augusti in distantia apparenti trium minutorum a centro Austrum versus. In plures distracta partes est, quae invicem Boream &. Austrum versus in dies satis manifesto intervallo disjungebantur, ~ ut, praeter motum communem circa Solis axem, singulae partes proprium inter se directum habuerint. Hanc ~ maculam diver sam esse sentio ab ea, quam praecedenti mense Juaio observaveramus. Illa quippe cum medium itineris sui in disco Solis apparente tenuerit die 28 ejusdem Mensis,ad eundem proxime situm reversa esset (si fuisset superstes) die 25 Julii nocte sequente, at deducitur tum ex ejus velocitate, tempore suae apparitionis observata, tum etiam ex cursu aliarum macularum, quae periodum suam circa Solem a nobis videntur absolvere spatio dierum 27 cum triente, vel 27 cum semisse. Ejus praeterea semita diversa est a praecedenti; prior quippe paulo remotior suit ab AEquatore macularum, quam posterior. Haec porro, si satis habuerit consistentiae, ad medium Solem redibit die 5 Septembris mane. Ex ejus descriptis phasibus duas selegi, quarum comparatione ipsius innotescit distractio. Vid. Tab.II. Fig. 2 & 3. X x x x 2 Scriba (690) Scribo apud D. d'Alence, qui mihi Acta tua Philosophica mensis Julii communicavit. Observationes Solaris Eclipsis ibi contentas conferam expendamque: Ex schemate Saturni a Clarissimo Hevelio ante annum observato video, eum Telescopiis, nostris longe inferioribus, uti. Tunc enim temporis (ut & nunc) cernebatur nobis in Saturui globo Zona subobscura, paulo Australior centro, instar Zonarum Jovialium. Deinde latitudo annuli dividebatur bifariam, line a obscur a apparenter Elliptica, re vera circulari, quasi in duos annulos concentricos, quorum interior exteriori lucidior erat. Hanc phasim statim post Emersionem Saturni e Solaribus radiis per totum annum usque ad ejus Immersionem conspexi; primo quidem, Telescopio pedum 35; deinde minori, pedum 20. Ejus delineationem, utcunque rudem, properante calamo hic adjeci. Vid. II. Fig.4. Vale, Vir Clarissime, & me, ut soles, ~. Parisiis die 26 Augusti 1676. An Fig.V. a b 