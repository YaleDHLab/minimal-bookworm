An Extract of a Letter of M Hevelius, written to the Publisher from Dantzick, August 17/27 1670. Concerning a New Star,lately discover'd in the Constellation of the Swan, together with the present Appearance of the Planet Saturn. ETiamsi non dubitem ultimas meas Tibi esse traditas, nihilominus tamen hisce Te rursus invisere volui,quo vos de Observatione quadam not atu digna certiores facerem, mentemque simul meam ea de re vobis exponerem: De Nova videlicet illa Fixa circa Cygnum, nuper deprehensa; non quidem de illa, quae in Pectore ejus jam Anno 1600 illuxit, & Anno 1660 rursus evanuit, ac denuo Anno 1666. mense Septembri, instar stellulae Septimae magnitudinis emicuit; de qua eo tempore, si recte memini, fnsius vobis perscripseram: Sed de Fixa prorsus diversa, Tertiae magnitudinis fere, circa & infra caput Cygni, inter informes conspicua, cujus Longitudo 1~.52~.26~ ~, & Latitudo 47~.25~.22~.Bor.modo existit,ut Observationes, die 25 Julii a me habitae,luculenter ostendunt. Novam autem stellam hanc ipsam omnino esse, & in Caelo ad annum 1660 penitus inconspicuam fuisse,non est quod quisquam dubitet. Nam, ut nosti, a plurimis jam annis, & Planetarum & Fixarum observationibus maxime (quod praefiscine dixerim) operam dedi, sic ut non solum omnes illas a Tychone olim observatas, globoque adscriptas, sed & reliquas hactenus neglectas, nudo tamen oculo bene conspicuas, tum Quartae tum Quintae tum Sextae magnitudinis, in quibusvis Asterismis accurate notarem,inque catalogum referrem: quo imposterum eo facilius, si qua nova prodiret Fixa, deprehenderetur. Accidit igitur,nt Anno jam 1659, 1660, & 1661.p arasque stellas (2088) las illas omnes, in Asterismo Cygni apparentes, summa diligentia debitis Organis dimensus suerim, atque it a omnes illas, etiam circa Collum, & Caput deprehensibiles, not averim, earumque distantias a diversis fixis ceperim; nullam autcm stellam tertiae magnitudinis eo loco, ubi jam dicta nova notalur, tum deprehendi; quam tamen optime, si adfuisset conspexissem. Nam cum (sub not a 6.7.) in delineatione nostra, supra scilicet cuspidem alae Borealis Aquilae, & quidem multo minores,tum [b] duarum informium, Caput Cygni precedentium,inferiorem, tum ipsum Caput sextae Magnitudinis, nec non c,d,n,m,l,k, Stellas Sextae & Quintae magnitud. probe ac distincte viderim; quidni etiam hanc ad duos tresve gradus ab his remotam, & quidem Tertiae magnit. observassem? Sic ut primo hinc certus sim, Anno 1660 & 1661 hanc stellam nondum extitisse visibilem. Deinde, clare etiam patet ex Bayeri Uranometria, hanc modo dictam novam Stellam neque Anno 1603. apparuisse, & per consequens neque Tychoni multo minus Hipparcho. Siquidem & Bayerus Fixam tantae magnitudinis deprehendisset, cum haud procul ab illa aliam (sub numero 8.) in meo Schemate Sextae Magnit. depinxerit: prout in Asterismo ejus Cygni videre est. At, inquies, forte eaipsa est quam tu novam dicis quippe cum Bayerus congruis organis stellas illas haud observaverit fiert facile potuit, ut a vero ejus loco ad gradum, vel pauio plus, aberraverit. Sed, crede, idfactum non est, quandoquidem stella illa parvula (8) adhuc eodem loco, ubi Bayerus fere eam deposuit, commoratur nec major est stella sextae magnitudinis, ut eodem tempore ei videbatur. Distat enim, ut ipsemet nuper deprehendi, ab ore Pegasi 32~. 39~.0~; dextro genu Pegasi 39~.32~.45~; hinc provenit ~ Longitudo 0~.6~.28~. ~, & Lat.46~. 11~. 14~. Bor. ad annum scilicet currentem 1670 complet. Julio. At nova [a] elongatur ab ore Pegasi 32~. 31~.35~, & a dextro genu Pegasi 38~. 18~.50~; exquibus distantiis Longitudo 1~. 52~.26~. ~, & Latitudo 47~. 25~.22~. Boreal. elicitur. Adeo ut haec Nova plane sit diversa ab illa fextae magnitudinis, a Bayero notata; (quanquam hae duae nondum ad duos gradus ab invicem removentur.) Atque ex dictis manifestum fit, hanc Novam nec anno 1603. nec anno 1660. inter caeteras emicuisse stellas. Quo autem Astrophili ed distinctius tum stellam illam, tum locum ejus cognoscant, volui totum Cygnum, (Vid. Tab. 1. Fig. 1.) cum adhaerentibus stellis (2089) stellis, nec non omnibus illis minoribus, Globo hactenus nondum adscriptis, ac a me per distantias varias sedulo observa: tis. delineatam dare, ac Illustrissimae Societati quantocius transmittere; ut simui constet, quot incognitis Fixis Afterismos omnes, divina ope, hucusque jam ditaverim ac exornaverim. Ego solo Cygno 35. addidi; quippe Tycho non nisi 18. in suo Catalogo exhibet, quibus Kepplerus 8 addidit, sic ut Constellatio Cygni in Globo nostro 60. fere stellis fixis nunc luceat. De caetero, bene imposterum attendendum erit, an saepius dict a Stella [a] in eadem magnitudine sit permansura; an vero ratione magnitudinis luminisque diversam aliquam induerit faciem? Cum primitus a me observabatur, quoad magnitudinem & Splendorem, Stellae in Pectore Aquilae aequabatur, nisi quod aliquanto obtusioris fuerit luminis; quoad situm, respectu reliquarum stellarum, in linea recta cum illa in Ancone alae superioris Cygni, & illa in humero Aquilae, nec non cum lucida Lyrae, & illa in Rhombo Delphini, mediarum Borealiori consistebat; triangulum vero aequilaterum cum illa in Capite & Rostro Cygni constituebat. Altera vero illa Nova in Pectore Cygni, quae rursus, Anno 1666. illuxit, sensim crescere videtur, quanquam necdum major est stellis sextae magnitudinis, ac minor adhucillis tribus, m, l, & k, in Collo a me observatis. At illa in Collo Ceti, non maxime splendet; quippe Secundae fere magnitud. tum insignis claritatis videtur. Ultimo, cm hesterna die, (26. Augusti) optimam occasionem nactus suerim; caelo admodum annuente, Telescopium illud, 50. pedes longum, quod non ita pridem mihi transmisistis, ad sidera adhibui, & quidem primo ad Lunam; inveni, quod officio suo adeo satisfaciat, ut merito habeam, cur vobis maximas agam gratias. Ad Saturnum, ut Luna fuerit praesens, satis superque vires etiam suas extendit; siquidem faciem ejus nitidissime ac clarissime detegebat. Quali autem mihi apparuit, adjecta delineatio (Vid.Tab. I. Fig. 2.) commonstrabit. Videbis Saturnum hoc tempore,alta scil.Aquila 24~. 32~. 0~ in distantia ab extrema Alae Pegasi 33~. 48~. 0~. & ab Ore ejus 24~. 51~. 40~. in 4~. 11~. Piscium, in 1~. 53~. Latit. Austr., in ipsa, nempe oppositione Solis existente Saturno, Plane alia facie, (2090) facie, quam Cl. Hugenio, tum Vobis Anno 1666. tum Parisiensibus 1668 apparere. Siquidem Annulus, qui Saturnum circundat, multo nunc arctior, compressiorque animadversus, quam illo tempore, quasi obliquiori, respectu Terrae, nunc via incedat. Non dubito, si Vestrates illum nuper observarunt, quin eadem forma iis quoque apparuerit; nam summa diligentia illum adumbravi. Nomina Stellarum Cygni a Tychoni observatarum. Magnit. Rostrum Cygni 3. Nova Pectoris A.1603.a Keplero observ. 3 magn. 6. Pectus 3. Cauda 2. In Ancone aleae Boreae 3. In Ancone alae Austr. 3. Extrema alae Austr. 3. In Capite 5. ~ medio Colli 4. Extrema & Suprema alae Bor. 4. Penultima s. Media 4. Antepenultima s. infima alae Bor. 4. In Boreo pede praecedens 4. sequens 4. In Australi pede praecedens 4. sequens 4. In principio alae Austr. 4. In vola alae Austr.Bor. 4. Media 4. Infima 4. In Cuspide alae Austr. Informium sub ala Austr. Australium praecedens sequens lit. Duarum informium caput Cygni praeb cedentium inferior num. Supra Cuspidem alae Bor.Aquilae Austr. 6. Borealis 7. Nomina V.Tab. I. Figure 1. (2091) Nomina Stellarum Cygni a Joh. Hevelio Observatarum. Magn. Lit. Duarum informium, caputCygni praecedentium, superior.6. c. Ad Genam Cygni 5. d. Nova sub capite Cygni in via Lactea, trium superiorum praecedens 3. a. Media 5. o. Ultima 5. p. Sub capite Cygni in via lactea sub ipso Tropico 5. r. Sub cap. duarum inferiorum sup. Tropic.seq. 5. q. Infra lucidiorem Colli 5. n. Supra lucidiorem Colli trium praecedens 5. g. media 5. i. sequens 5. m. Sub nova Pectoris prima 6. l. secunda 6. k. Informis in via Lactea praecedens collum 5. f. In Cuspide alae Vulturis 5. e. In superiori parte Ventris praecedens 5. y. sequens 5. m. Infima Ventris 5. ~. In eductione Caudae praecedens 5. ~. sequens 5. ~. In Extremitate Caudae Borealis 5. n. Austral. 6. ~. Infra pedem Austrinum 5. ~. Infra Caudam informis 5. ~. Supra Caudam nebulosa 6. ~. Supra sagittam & sub Tropico trium praecedentium 5. s. media 6. u. Supra sagittam Austral. & proximior 6. t. Supra sagittam & sub Tropico trium seq. 6. x. Supra Delph.,alam Austr.Cygni versus,inferior & prima 5. 1. secunda 6. 2. Sub ipso Tropico tertia 6. 3. Su ra Tropicum quarta 6. 4. Ultima sive quinta 6. 5. Informium supra Delph.,mediam sub ipso Tropico praeced.6. 9. Informium supra Delphinum, inferiorem sequens 6. 10. Sub Capite,novam [a] praecedens 6. 8. E e An. Tab. 1. Stella in Cygno Trans. No. 65 obseruata a' Joh Hevelio Anno 1670. die 25 July st n Fig. I. ~ ~ ~ ~ ~ ~ y f g noua 1600 e l k m d c a o p noua 1670 5 b r q 9 4 Tropick 7 u 3 Cancri 6 5 t 2 1 10 Saturnus Obseruatus GEDANI Anno 1670. die 26 August, a Joh. Heuelio 