XXXVI. Tentamen Chemicum de Calcis vivae Actione in Salem volatilem alcalinum. Auctore Johanne Alberto Schlosser, Ultrajectino, M. D. POstquam chemicorum solertia salium alcalinorum volatilium in genere omnium, e quacunque re artis vel naturae viribus productorum, veras dotes atque characteres invenerat, constitit, salia haecce diverso nomine a corpore, unde separata fuerant, petito, insignita, et ab imperitis ad haec usque tempora haud raro pro diversis habita, quoties probe depurata fuit, omnia eisdem praecise gaudere dotibus, nullamque amplius inter se admittere differentiam. Ast simul artis chemicae seduli observarunt, calcem (ut aiunt) vivam sali huic volatili alcalino Read June 5, 1755. [223] alcalino mistam, illum sic mutare, ut dum dotes generis alcalini volatilis quasdam servet, plures amittat~ quarum jactura necessitatem praebuit, sic mutatum salem a vero sale alcalino volatili distinguere et specifico nomine designare, quod a variis varium datum fuit: exemplo sit nomen spiritus ignei ab immortali Boerhaavio datum, dum igneam vim nescio quandam e calce viva sali ipsi communicari credidit. Quum autem haec denominatio, si igneas quasi dotes hujus sic a calce viva mutati salis respiciamus, minus impropria videtur, me eadem in sequentibus usurum fore moneo. Ipsius calcis vivae origo, dotes, veraque natura, sat diu in obscuro latuere; et quamvis celeberrimus Hofmannus plurimas ejus dotes primus omnium experimentis rite descriptas nobis reliquerit, nihilominus quoad veram ejus naturam, agendique modum in fixa volatiliaque salia alcalina, experimentis vel et hypothesibus suis in insignes errores inductus fuisse videtur (a); `` volatile quippe, penetrans, subtile et igneae `` quasi naturae (ut ait) principium calci vivae tri`` buit, illamque aqua solutam totam evaporare, ne `` particula quidem fixae materiae relicta,'' audacter affirmat; dum indubitata infra citandorum illustrium in arte virorum experimenta assertis hisce falsius nihil haberi posse demonstrant. Magnus imo (b) Boerhaavius, qui in scriptis suis chemicis quidquid suo tempore veritatis notam acquisiverat optimam in for(a) Vide Hofmanni Observat. physico-chymic. lib. ii. obs. x. & xi. (b) Boerhaavii Chemia, tom. 2. pag 65. et in toto processu, 97. mam [224] mam redegit, quum singularem calcis vivae in alcalina fixa aeque ac volatilia salia virtutem, quam explicare nescibat, igni attribuit, et igneam inde vocat, supracitata Hofmanni auctoritate potius, quam propria sua usus fuisse, et ipsum quidem nomen spiritus ignei sic ab eo derivasse videtur. Illustris certe Hofmannus primus inter chemicos fuit, eratque tunc temporis unicus, qui veras dotes atque characteres spiritus ignei per experimenta stabiliverat, omnesque ita enumeraverat, ut quibus et quantum cum vero sale volatili alcalino conveniat, vel ab eo differat, optime descripserit; sed falsae suae hypothesi, quam de natura calcis vivae conceperat, tantopere indulsit, ut experimenta negligens, spiritus ignei ortum et indolem per ~ explicari debere non dubitaverit. Post Hofmannum et Boerhaavium vero a celeberrimis Europae chemicis recentioribus (c), Pott, Duhamel (d), Macquer, Malouin, et hoc in regno ab (e) Alstono, Whyttioque (c) Pott. Lithogeognosia, Parisiis Gallice edita, Ao 1753. tom 1. pag. 11. usque ad pag. 50. (d) Trium horum insignium inter Gallos chemicorum experimenta actis Academiae Regiae Scientiarum Parisinae inserta prostant; sed videri poterunt Commentarii de rebus in scientia naturali et medicina gestis (Lipsiae qui eduntur). Volum. 2di partis 2dae, pag. 204. ad 207. et ibidem a pag. 229. ad 232.Ut et Macquer Elemens de Chemie, tom. 1. pag. 66. et tom. 3. pag. 547. (e) Celebrium virorum Alstoni, Whyttiique Dissertationes medicochemicae de calcis vivae natura, usuque summo lithontriptico, ambae in quinto volumine Actorum Edinburgensium reperiuntur; sed nuperrime, ob lites quasdam inter eruditos hosce viros ortas, novam quisque suae dissertationis dedit editionem, ubi in additis notulis acriter disputant, utrum ~ e miscela salis alcalini fixi atque aquae calcis vivae pulvis originem suam sali, calcive debeat? Suas [225] Whyttioque instituta ad determinandam calcis vivae veram indolem pulcherrima numerosaque experimenta mirum quantum luminis scientiae chemicae attulerunt, vixque ullum reliqu erehiatum. Non ignoro equidem quae praesertim de ~ quorundam diversorum in calce viva praesentia adhucdum disputantur: sed quicunque mecum sine praejudiciis omnium, quos supra nominavi, auctorum experimenta perlustraverit, et inter se contulerit, vix concludere dubitabit; `` Calcem vivam esse veram simplicem `` terram alcalinam, ignis vi ad summam puritatem `` deductam; hincque salia e calce viva extracta non `` ad ejus compagem proprie pertinuisse, sed ab at`` tractis ex atmosphaera variis acidis cum calce viva `` ut vera terra alcalina unitis, ortum suum duxisse; `` atque ideo, aquam calcis vivae purissimam fortissi`` mamque meram esse saturatissimam terrae hujus `` alcalinae solutionem ''. Illustris praesertim Pottius legatur in opere citato; quod si quidam e citatis auctoribus legissent, aliter et forte melius in suis experimentis processissent. Calcis vivae autem singularem in salem alcalinum volatilem virtutem, qua spiritus igneus Boerhaavii generatur, ingeniosus Duhamelius (quantum novi) primus omnium, et hucusque solus, ex arte chemica Suas quisque profert rationes, sed utinam plures a solis experimentis petitas protulissent! Quaestionem certe hancce (quam minime parvo illorum experimentorum numero diremtam credo) e medio sublatam fuisse, omnes proculdubio laetassent chemici, simulque actio calcis vivae in alcali volatile facilioris forte reddita fuisset explicationis. Sed quaenam, quaeso, est necessitas ortum ejus pulveris e solo sale, solave calce repetere? cur partim salinae partim calcareae originis esse non posset? G g indagare, [226] indagare, riteque demonstrare tentavit, et pulchris experimentis detexit, salia alcalina volatilia, quoties ope salis alcalini fixi vel purae cretae e sale ammoniaco parantur, semper quandam ipsius alcali fixi cretaeve partem sibi unire et in sublime secum ducere; dum e contra quoties calx viva ex eadem creta parata adhibetur, non modo nihil calcarei sali volatili alcalino jungi, sed etiam sublimationem spiritus ignei, nisi ad~ aqua, nunquam fieri posse observabat. Multum porro doctus ille vir desudavit, ut probe discerneret modum gradusque unionis, quae alcali fixi cretaeve particulas sale volatili abreptas ipsi sali jungit. Sed nullo artificio, quamvis innumera tentaverit ingenio~, eas integre separare potuit: hinc concretam ~ alcalini volatilis formam inde pendere putat; tandem ulterioribus tentaminibus invenit calcem vivam puram repetita salis alcalini volatilis admistione et destillatione pinguedinem quandam contrahere, atque spiritus ignei parvam copiam de multa calce viva sic pingui reddita destillatam aliquid ~ concreti recuperasse: unde concludit, calcem vivam, dum alcalino sali volatili concreto jungitur, particulas ejus ~ pingues ab aliis salem constituentibus particulis ~, sibique unire, indeque spiritus ignei originem dotesque pendere (a). Sed eruditus Pietschius, postquam in initio suae dissertationis (b), pluribus novis plane experimentis veram (a) Haec alique singularia plane cum ipsis salibus ammoniacis a celeberrium Duhamelio instituta experimenta legi poterunt in Actis Academiae regiae Scientiarum Parisinae, Anni 1735. pag. 106. 414. ~ 483. (b) Videatur pulcherrima Pietschii Dissertatio Chemica ~ nitri generatione, Ao 1750. Berolini edita, postquam ea praemium ab VOL. 49. Academia [227] ram nitri murarii indolem, dotesque descripserat, pag. 19. dicit: `` Instillando spiritum salis armoniaci `` nitri murarii lixivio, nubeculae orientur, et post `` perfectam quietem, subtilis terra atroflava ad fun`` dum vasis secedet: mediante hacce terra, sal vo`` latilis, quem calx viva destruxit, corporeus reddi `` poterit.'' Hoc vero phaenomenon, aeque ac similis plane praecipitatio, quam ab alcali fixi solutione nitri murarii lixivio admista, contingere observaverat, magnam dabat doctissimo viro difficultatem, dum rem ex ipsius nitri murarii textura et compositione eruere voluit; quae mihi non nisi ex ipsissima superflua basis calcareae copia in lixivio salino soluta, et aquam calcis constituente, petenda videtur. Id vero, dum haec Pietschii verba legerem quasi subolfaciens, percepi simul genus experimentorum a Pietschio hic indicatum (si nempe loco lixivii nitri murarii puram calcis vivae aquam adhiberem) novum non modo fore tanquam a Duhamelio plane neglectum, sed et maximi forte momenti. Ex supra laudatis enim Alstoni Whyttiique opusculis neminem hodie latet quantum humani generis intersit probe perspectos habere effectus, modumque agendi verum calcis vivae alcalinis salibus applicatae, quippe sine quibus egregia illius virtus lithontriptica a viris ~ celeberriAcademia regia Scientiarum Berolinensi justissime reportaverat: ille quippe vera acidum nitri constituentia principia illud artis ope parando, non tantum demonstrat, sed, quod summam totius Europae meretur attentionem, artificialem hujusce acidi ipsiusque veri nitri confectionem antea plane incognitam facilem adeo esse docuit, ut hodie Regis Borussici jussu, muris hunc in finem, juxta Pietschii principia, per totum fere regnum extructis, magna copia paretur. G g 2 mis [228] mis tanto labore atque studio in hominum inestimabile bonum stabilita, nullo modo intelligi et multo minus explicari posset, simulque per analogiam vel aliter a priori plura similem effectum possidentia remedia difficulter detegerentur. Credidi igitur pauca sequentia experimentula, indeque rite deductas veritates, aliquid ad promovendum nostrum de hac re intellectum posse contribuere; et dum mentio, quam ab (a) Alstono factam vidi, de praecipitatione quadam ab eo in miscela spiritus cornu cervi cum aqua calcis observata, quam dum explicare non potuerat, uti omnes ingenuos decet viros, ulterioris examinis causa chemicis proposuit, me quotidie de hisce cogitantem ulterius instigaret, doctissimus vir dominus Lucas, medicinae doctor, quique chemiam summa laude et labore nunc hic Londini publice docet, ex integerrima sua amicitia, verus mihi auctor fuit tentamina, quae animo volvens ipsi proponebam, statim instituendi, instructissimi sui laboratorii chemici usum dum peregrinanti mihi concessit non modo, sed et peritia sua veraque eruditione chemica omnem, quam desiderare potueram, opem tulit. S E C T. ~. Unius drachmae salis alcalini volatilis e sale ammoniaco per alcali fixum parati concreti purissimique in aquae pluviae destillatae pauxillo solutionem confeci, eamque extemplo capaciori nitido vasi vitreo immisi, ac statim duodecim uncias aquae calcis vivae (e lapi(a) Pagina mihi 21. Dissertationis suae supra citatae, edit. noviss. dibus [229] dibus paratae) purissimae fortissimaeque ipso momento~ quo adhiberetur, filtratione a crustulis suis, quas dum supra calcem stetit, contraxerat, liberatae superfudi. Tuncque videre mihi licuit excolores pellucidissimosque hosce liquores, eodem, quo sese tetigere tempore, lacteam levem contraxisse opacitatem sensim magis auctam, donec integrum probe mixtorum volumen lactis instar albesceret, quando quoque odor volatilis alcalini salis multo acrior factus fuisse videbatur. Obturato tunc vasis ore post breve tempus minutos valde flocculos numerosissimos undique natantes observabam, qui non nisi lente ad fundum lateraque vasis secedebant; prout vero secessere, lactea liquoris periit opacitas, pristinaque rediit excolor pelluciditas. Tum de novo duodecim ejusdam aquae calcis uncias eidem vasi eodemque modo instillavi, ac eadem perfecte phaenomena contigisse vidi. Uno verbo novam toties aquae calcis (notatam semper) affudi copiam, donec nulla amplius coloris vel pelluciditatis oriretur mutatio, curam gerens debitae qualibet vice mistis liquidis concedendae quietis, antequam novas aquae calcis guttulas ad explorandum adderem; sicque ad plane perficiendam hac methodo praecipitationem illam, quinquaginta quatuor aquae calcis uncias adhibui, ultimaeque, quas addidi, quamvis valde levem, visibilem tamen adhuc quandam coloris inducebant mutationem: ast completo, quem dixi numero, liquoris illius guttula unciis aliquot aquae calcis instillata, vel vice versa aquae calcis guttula toti hujus liquoris immersa volumini, nullam ne vel minimam lactescentiae, &c. notam praebebat. Quibus peractis forti vasis concussione flocculos, qui ad fundum lateraque vasis in omni puncto seces3 serant, [230] serant, inde dimovere conatus fui, sed fructra; magna quippe eorum copia undique firmiter nexa remansit, adeo ut parvo bacillo ligneo omnem vasis internam superficiem ab iis quantum potui liberare debuerim; tuncque sine mora omnem hunc liquorem cum cunctis hisce flocculis cono chartaceo puro siccoque (cujus pondus notaveram), in loco minime pulverulento infudi, et toties transcolare feci, donec omnibus flocculis intra conum collectis, liquor totus quantus pellucidus transierat, qui tunc sequentia praebuit phaenomena. S E C T. 2. 1. Saporem habebat blandum, quique ne vel minimum salini indicium dabat gustui, sed debilissime potius calcis aquam indicabat. 2. Odore gaudebat spiritus ignei acerrimo. 3. Syrupo violarum mixtus vix ullam viriditatem ipsi conciliavit. 4. Cum acidi vitriolici puri fortissimique parce diluti guttula fere nullam effervescentiae notam dabat. 5. Nullusque in eo fiebat visibilis ab alcalini fixi salis solutione effectus. 6. Retortulae vitreae nitidae immissus, et appenso excipulo, rimisque rite luto obsignatis, leni calore inde destillatus in omni puncto colli retortae laterumque excipuli guttas aqueas roridas oriri, nullibi vero strias formari vidi, neque vel minimum concreti ~ ullibi mihi vestigium apparuit. 7. Collectus ab illa destillatione in excipulo liquor acerrimo suo urente quasi spiritus ignei odore nares violenter feriebat; et acido vitrioli optimo dilutoque placidissime sese commiscuit. 8. In [231] 8. In retortula vero residuum post destillationem hancce liquidum a. Leviter flavescentem contraxerat colorem: b. Odorem spiritus ignei sed debilissimum adhuc servaverat: c. Pristinumque debilem aquae calcis saporem. d. Immissa vero salis alcalini volatilis concreti parca copia nulla lactescentia vel praecipitatio secuta fuit, sed sal aeque ac in ~ aqua limpide dissolvebatur. ~. Nulla quamvis cuticula, crystallulae, pulvisve, ad ejus superficiem, vel retortae fundum laterave apparuerint, tres ejus uncias e vasculo vitreo amplo evaporare feci; neque tunc vel minimam vidi cuticulam, cristallulasve: hinc ad perfectam usque siccitatem evaporationem ejus protraxi, qua nihil praeter tenuissimam fulvo grisei coloris crustulam ad solum vasculi fundum consecutus fui, quae vero omne examen tenuitate sua effugiebat. S E C T. 3. 1. Conus chartaceus, qui omni transmisso liquore ~ supra descriptos flocculos retinuerat, probe cauteque iterum exsiccatus drachmas duas tredecimque grana ponderabat, dum antequam filtrationi adhiberetur, pondus unius drachmae et septem granorum fuerat. 2. Siccissimi nunc horum flocculorum pulveris, (qui tenuis atque levissimus erat) colorem plane niveum deprehendi. 3~ Saporem offendi nullum, neque ullum odorem. 4Alcali [232] 4. Alcali fixi saturatissima solutio pulveris hujus tantillo superfusa nullum effectum sensibilem excitavit. 5. Quamvis dilutum acidum vitrioli pulverem hunc magno impetu aggreditur, atque parte quadam solvit; solutum vero sale fixo alcalino addito praecipitem denuo dat. 6. Pulvisculi hujusce drachma integra parvo nitidoque crucibulo fuit immissa, et ad perfectam ignitionem gradatim aucto igne deducta, pulveris tamen formam retinuit, et statim ac leviter refrigeratus fuit: ad stateram quum exploraretur, fere sexdecim grana sui ponderis amisisse patuit, gustumque acquisiverat, verum illum calcis (vivae dictae), qui quasi igneus videtur: imo simplex destillata aqua pluvia paucis ejus sic calcinati pulveris granis affusa citissima in veram aquam calcis vivae mutata fuit docente sapore, illiusque in additum salem alcalinum volatilem effectu praecipitatorio. 7. Ejusdem puri pulveris scrupulus unus intra parvum nitidamque retortulam vitream igne per gradus ad summum usque deducto, quamvis diutissime ustulatus fuerit, una alterave aqueae humiditatis rorida excepta guttula, nihil visui vel odori percipiendum praebuit; neque pulvis ille habitum suum hoc in experimento ullo modo vel respectu mutasse visus fuit. 8. Illius iterum ~ sicci purique scrupulum integrum dimidiae unciae aquae simpliciis destillatae, (quaeque cum aqua calcis vivae optima nullam faciebat lactescentiam) immisi, et sic intra vasculum purum clausum probe calefeci, repetitis vicibus pulverem vasis concussione cum aqua commiscendo; quibus factis clausum vasculum per 24 horas in quietum [233] tum locum reposui, postea vero illam prudenter de pulvere decantavi, et a. Saporem ac odorem ejus immutatos deprehendi. b. Mixta cum aqua calcis vivae fortissima nullam omnino lactescentiae praecipitationisve praebuit notam. c. Acido vitrioli diluto mixta minima ebullitionis notula non apparuit. d. Syrupi violarum colorem nullatenus mutare valuit. 9. Spiritus ignei optimi (postquam rite paratus fuerat de nova calce viva rectificati) dimidiam unciam retortulae vitreae, cui pulveris nostri drachma immissa fuerat, infudi, et appenso vitreo puroque excipulo rimis probe luto obsignatis, lenem primo calorem digestorium applicui; tandem vero omnem spiritum in vas excipiens destillare feci: destillatio pro maxima parte guttarum roridarum forma processit, paucis hinc inde apparentibus striis, neque ullae crystallinae particulae sub destillatione apparuere, sed interrupta fere media destillatione refrigeratoque plane apparatu, hinc inde parvas ad recipientis vasis retortaeque colli latera ac in liquorum superficie crystallos observavi. 2. Spiritus postquam omnis in excipulum transierat, soluto apparatu, non adeo acrem urentemve quam antea spiravit odorem. 3. Acido vitrioli parvum diluto cum miscebatur, strepitum, qui a spiritu igneo fieri solet, fere nullum excitavit, sed satis visibilem quamvis levem ebulliVOL. 49. H h tionem [234] tionem praestitit, odoremque exhalantem percepi omnino similem illi, qui sale volatili alcalino vero et acido vitrioli ad confectionem salis secreti Glauberi mixtis oriri solet. 4. Aqua calcis vivae optima huic liquori instillata conspicuam valde lactescentiam atque praecipitationem praestitit, quamvis non adeo fortem, ac verus purusque sal alcalinus volatilis fecisset. 5. Acido salis marini liquori eidem admisto, levis orta fuit ebullitio, et prudenter evaporata hac miscela parvas paucas accepi cristallos, spiculata sua tenuitate eas salis ammoniaci probe referentes, atque statim ac alcalini fixi salis solutio eis superfundebatur, verum salis alcalini volatilis odorem exhalantes. 6. Residuus intra retortam haerens pulvis subtilissimus undique lateribus ebulliendo sic aspersus fuerat, ut sine insigni jactura inde separari ac colligi non potuisset: hinc pondus ejus non examinavi, ast moles fere pristina videbatur, sicuti caeteras quoque ejus dotes nullo modo mutatas deprehendere valui. S E C T. 4. Oporteret nunc cunctas, quas experimenta mea praebere possunt, sequelas rite deducerem et corollariorum forma justo enarrarem ordine. Ne vero nimium in volumen cresceret dissertatio, succincte potius proponam, quomodo haec phaenomena contingere, et ex veris scientiae chemicae principiis (quousque mihi notis) explicari posse videantur. En haecce mea est sententia! `` Ipso momento, quo calcis vivae particulae, quae `` in aqua calcis solutae haerent, veri salis alcalini vo5 `` latilis [235] `` latilis particulas tangunt, lactescentia fit, et calcis `` vivae particularum praecipitatio sequitur. Simul vero `` compages salis volatilis alcali in ipsa sua textura `` dissolvitur, acidis ejus, parcique phlogisti sui, par`` ticulis magna parte per praecipitatam calcem at`` tractis et cum ea coeuntibus; dum reliqua salis `` alcalini volatilis pars junctura hacce longe acrior, et `` amisso quasi corpore suo vere spirituosa reddita `` spiritum igneum Boerhaavii verum constituit; qui `` igitur in eo tantum a vero sale alcalino volatili dif`` fert, quod particulis hisce acidi atque phlogisti sui `` maxima parte privatus fuerit, quibus debite re`` stauratis spiritus igneus verum in salem pristinum `` totus quantus regenerabitur.''Duhamelii certe meaque quantulacunque fuerint experimenta ultimum hoc assertum valde probabile reddidisse mihi videntur: ast fateor restat tentandum, `` An purus spiritus `` igneus cum subtili quodam acido parcaque tenuis`` simi phlogisti copia digestus, aliove modo copu`` latus, veri concreti salis alcalini volatilis dotes om`` nes recuperare valebit? '' Eritque haecce sola vera methodus demonstrandi naturam et quantitatem earum particularum, quae per calcem vivam a sale volatili alcalino separatae illum in spiritum igneum mutant, quasque Duhamelius primus omnium detexit, sed mere phlogisticas esse, et a contentis in calce viva ignis veri particulis (quas cum Boerhaavio retinuerat) absorberi credidit; dum calx viva ut mera pura sed sicca, fixa fortisque terra alcalina considerari, et ex hac notione illa ejus in alcalinum volatilem salem actio derivanda videtur. Ultimis quippe suis chemicis laboribus nostri saeculi chemicorum princeps Pottius H h 2 [236] tius (a), jamjam docuit; salem alcalinum volatilem, ex acidi salis marini, terrae subtilissimae, parcissimique phlogisti intima unione conflatum esse; fixum, dum salem alcalinum e variis talibus principiis sub diversis conditionibus ac proportione artis ope confici dudum novimus. Quum ergo calx viva est vera terra ista alcalina, cujus debita cum aliis illis elementis unio salem alcalinum fixum ipsum praebet, quid quaeso obstat quo minus concluderem, spiritum igneum e vero sale volatili alcalino calcis vivae opefieri, quia acidi, ut et phlogisti, quaedam particulae majori vi ab alcalina hacce fixa terra attrahuntur, quam ab ipsis terreis salis alcalini volatilis particulis? Certe non obstat, quae valde paradoxa videri posset, spiritus ignei puri fortisque, cum praecipitata per volatilem alcalinum salem calce, digesti parva quam descripsi regeneratio: puritas enim ac fortitudo dephlegmatissimi spiritus ignei facile denuo quandam copiam, si non omnem, prius attractarum a calce viva particularum liberare et recuperare valebit. E contrario ex hac theoria cuilibet clare patet, cur spiritus igneus purissimus aquae calcis vivae quamvis fortissimae mixtus nullam prorsus lactescentiam, aliumve ullum visibilem praestet effectum, quod experimentis propriis didici.Sed sufficienter disserui, et sinem imponere festinabo: liceat mihi tantummodo sequentes omnibus in genere chemicis proponere questiones. 1. Lithontriptica calcis vivae virtus a celeberrimis viris supra laudatis firmiter adeo stabilita, estne soli huic ejus actioni, qua sales alcalinos volatiles destruit, adscribenda? (a) Pott Lithogeognosie, editionis Gallicae, vol. 1. pagina mihi, 63. 2. Acidi [237] 2. Acidi salis nativi urinae humanae stupenda proprietas (b), quam dum verum salem alcalinum volatilem sibi unit, et cum eo in salem neutrum nativo urinae humanae sali pristino perfecte similem regeneratur) idem ille volatilis alcalinus sal in spiritum igneum sincerissimum mutatus deprehenditur, aeque ac si calx viva adhibita fuisset, estne quaeso ex iisdem explicanda principiis, quibus ad explicandam hanc calcis vivae virtutem supra usus fui? 3. Cur igitur non tentaremus acidum hocce salis urinae nostrae nativi nativum et blandum quod est, ac in parcissima solvitur aqua, calculo laborantibus debita dosi deglutiendum dare, vel et in aqua solutum vesicae calculum continenti injicere, eodem scopo lithontriptico, quo calcis vivae aquam porrigimus? ab actionum quippe chemicarum similitudine ad virtutes medicas conclusum facilis satisque tuta datur analogia. Johan. Albertus Schlosser, Ultrajectinus, M. D. Scripsi Londini, a. d. 10 Maii, Ao 1755. (b) Hanc veritatem (quam huc usque ex veris principiis chemicis intelligere non potui) jam ante 2, annos descripseram et experimentis demonstraveram in fine Dissertationae meae inauguralis de sale urinae humanae nativo, Ao 1753. Lugduni Batavorum editae: 