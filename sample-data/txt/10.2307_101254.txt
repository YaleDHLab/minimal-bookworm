(624) An exact Narrative Of an HERMAPHRODITE now in LONDON. This was communicated by the ingenious Dr. Tho. Allen (now a Fellow of the Royal Society) to a friend of his in a Latine Letter, in which as it was imparted to the said Society, so it was thought fit to publish it here for the view of the Learned; viz. INter varios insolentesque Naturae lusus, dicam? an errores, quos apud eos, qui de Androgynis egerunt (quorum scripta sedulo deditaque opera perlustravi) in lucem productus adhuc videre mihi contigit, vix alium quenquam notatu digniorem memini occurrere hoc ipso, quem tibi, Erudite Vir, impraesentiarum exhibeo. Neque enim hunc, quem jam descriptum eo, Hermaphroditum, aut spurcissimis illis faeminis, quae apud Graecos ~ audiunt, apud Aegyptios vero frequentissime reperiebantur, annumerandum, ant cum discriptione quacunque hactenus quod sciam evulgata, ullatenus quadrare existimo. Unde nec prorsus indignus mihi videtur, qui nativis depictus coloribus, absque omni verborum fuco, Illustrissimae Lectissimaeque Regiae Societatis & tuis oculis usur pandus veniat. Nomen ipsi est Anna Wilde; natus vero est (condonandus enim Hermaphrodito solaecismus) Mense Februario, ipso Purificationis festo, Anno salutis, 1647. in pago non ignobili Agri Hamptoniensis, vulgo Ringwood. Sexto aetatis anno inter saltandum colluctandumque cum pueris coaetaneis (quos omnes viribus facile superabat) extuberationes duae, Herniarum ~ dictarum, prinum emicuere; quibus in or dinem redigendis (id enim illis animi eart) Chirurgi diu operam luserunt. Testiculi enim erant, qui jam praegrandes facti, scrotis cautaneis, corrugatis, pilisque obsitis inclusi,non alio discrimine a Virilibus naturaliter se habentibus distinguuntur, quam quod singuli testes suo proprio divisoque ab invicem hic scroto gaudeant, it a tamen elongato,ut ex utriusque productione confingantur labia Vulvae. In sinu Muliebri (ut jam a Mercurio ad Venerem transeamus) Nymphae & Carunculae Myrtiformes, integra satis se produnt: Quin & membranula quadam, a Perinaeo sur sum tendente, media pars Vulvae tegitur. Clitoris non appared. Uterns ejusque cervix a communi sequioris sextus lege ne minimum quidem recedunt. Usque ad tertium supra decimum aetatis annum pro famella habitus, & faemineo vestitu indutus, munera illi sexui destinata inter faeminas assidue obibat. Cum forte vero pani subigendo strenuam navaret operam, en derepente Priapus, ad id temporis latens, magno cum impetu for as prorupit, accedente non levi ipsius ~ stupore. Erectus penis quatuor circiter pollices aequat. Locum Virgae virilis ipsissimum occupat; in glandem pariter desinit; praeputio, quod illi etiam fraenulo, ut in Viris fit, annectitur, instructum: sed Glans imperforta (ita tamen ut tenuis membranula eam obturans facile (625) facile pertundi posse videatur) semini, per Urethram, seu potius Virgae canaliculum viam affectanti, exitum negat; unde per pudendum muliebre (refluum forte) excernitur. Cum annorum esset se decim,Menstrua periodice & modo debito fluere caeperunt, atque per biennium perseveraverunt. Quo elapso, iisdem non amplius comparentibus pullulavit Barba, & exinde totum corpus pilosum conspicitur; Vox corporisque habitus virilem aemulantur. Crinis se.habet virorum ad instar: Mammae nullae exsurgunt: papillae perquam exiguae. Pectus latum est. Ischia non it a dissita. Nates quam sunt faeminarum contractiores. Se ad utrumque sexum comparatum asserit, sed faeminis misceri praeoptare; quas etiam cum videt, & concupiscit, erigitur Penis, qui quoties Virum appetit, flaccidus manet. Unum hoc, idque nec extra oleas putem, Coronidis loco subnectam; Quod nempe, cum nocte quadam, quam totam tripudiis, compotationibus, caeterisque id genus lasciviae incitamentis, cum aliquot ejusdem farinae congerronibus insumpserat, oculos in virum quendam formae venustioris conjecerat, mox eum adeo deperibat, ut sequenti die, prae amoris aestro, in passionem hystericam incideret, quam revera talem fuisse, non solum Elevatio abdominis, Cantus, Risus, Fletus, (notissima illius intemperiei symptomata) sed & juvantia, satis liquido comprobarunt: Applicato quippe Emplastro ex Galbano regioni Umbilici, exhibitisque remediis hystericis ilico convaluit. 