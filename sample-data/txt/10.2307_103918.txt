[266] IV. Relatio de Caverna vaporifera Sulphurea in Lapicidina Pyrmontana, quae similis est Foveae Neapolitanae Grotta del Cane dictae, a Dno Misson, & aliis descriptae, Regali Societati communicata a Johanne Philippo Seip, M. D. Consil. Aulic. & Archiatro Sereniss. Principis a Waldeck, necnon R. S. Lond. Socio. L Apicidina Pyrmontana 800 Passus a Fontibus nostris Chalybeatis distans, ab Annis centum, & quod excurrit, Incolis atque Vicinis satis nota est, quia Lapides pro AEdificiis valde idonei ex illa effodiuntur. Ante Annos viginti, cum ipse in exstruenda Domo occupatus essem, & Lapicidinam faepius intrarem, opifices mihi narrabant, frequenter se in fovea quadam profundiore Aves mortuas reperire: monstrabant etiam aliquoties diversas Avium species recenter mortuas. Curiosus Caussam Mortis Avium indagans, suspicabar primo de Materia quadam minerali venenosa Cobalto vel Auripigmento simili Lapidibus intermixta, & Aquis pluviae colliquefacta, ex qua forsan Aves sitientes potaverint. Cum autem ipse in foveam descenderem, & ad extrahendas Aves caput ad fundum inclinarem, statim odore sulphureo penetrantissimo ita correptus fui, ut vertiginosus ~ asthmaticus fuga recedere cogerer. Mysterium itaque detectum erat, & judicabam inde Halitum istum sulphureum suffocantem ejusdem originis [267] ginis & naturae esse cum illo, quem in Scatebris Fontium nostrorum, Caelo sereno existente, & Tempore sicco tranquillo, horis matutinis & vespertinis observamus, ubi saepe Volucres appropinquantes ipso momento suffocatae intereunt, & Anates in Fonte majori pro Balneis usitato natantes vix momenta aliquot perdurare valent, sed mox succumbunt. Equidem non consultum duxi, sed periculosum potius atque damnosum Experimentum fore Fontibus nostris Chalybeatis plures ejusmodi Caminos & Spiracula facere, & ita Halitus sulphureo-spirituosos ex Cryptis Montium elicere, qui potius ad imbuendas & acuendas Aquas subterraneas supprimi & retineri debebant. Ex hac ratione etiam, & ex petitione & monito meo, Princeps Serenissimus N O S T E R operariis prohiberi jussit, quo minus profunde ex fundo Lapicidinae Lapides effodere amplius auderent, & ita vaporibus mineralibus viam & exitum panderent. Unicum tamen locum, pro Fovea quadrata, singulis lateribus sex pedum, Curiositatis & forsan Experimenti caussa pro Balneo sicco a Serenissimo Principe mihi exorabam, quem ante 12 Annos fornice lapidea muniendum, & janua claudendum curavi. Parva haec Caverna muris munita & coarctata tanto minus Aquis nostris Chalybeatis vires sulphureo-spirituosas subtrahere potest, quanto certius est, vaporem istum non semper exspirare; sed solummodo Caelo placido, tranquillo & Aere sereno existente, ventis orientalibus & borealibus siccis non procellosis, sed leniter flantibus, item Nebulis & Vaporibus ante Fulgur & Tonitru exsurgentibus. Halitus [268] Halitus etiam Horis matutinis & vespertinis solummodo reperitur; & quemadmodum Sol per diem gradatim ascendit, ita Vapor descendit, & versus meridiem plane sub Lapides recedit, & totus evanescit; sub vesperam paulatim redit, & post solis occasum copiosissime iterum egreditur. Vapor iste similis non est Nebulis & Vaporibus aquosis, sed nunquam visibilem se monstrat, nist in Radiis solaribus, ubi Motus vaporis tremulus, fulgurans quasi & per intervalla brevissima ex Lapidibus exfurgens oculis se exhibet. Ordinarie & ut plurimum Lineam certam Horizontalem servare solet Halitus, & vix ultra 1. 11/2. 2 pedes ascendere & vires suas exserere solet. Ideo si quis in foveam descendat, erecto Corpore in illa commoretur, neque Caput infra Lineam notatam inclinet, odorem non animadvertit, & organa Respirationis nullo modo afficiuntur. Certis tamen Temporibus, praesertim Aere tranquillo, sereno & valde sicco, Fulgure & Tonitru gravido existente, Vapor elevatur, & vires suas suffocantes exercet ad altitudinem 5,6 Pedum & ultra, quod tamen raro contingit. Phaenomena & Experimenta principaliora ex Halitu hoc minerali prodeuntia, hactenus notavi sequentia. 1. Cavernam ingressus, corpus & caput erectum servans, Odore percipit plane nihil; Paucis vero momentis Pedes in fundum collocati incalescunt, Halitus per Calceamenta etiam crassiora mox penetrat, sensum [269] sensum stimulantem quasi ab urticis urentibus in Cute excitat, qui ad tibias & femora gradatim sese extendit, & partes inferiores ita calefacit, ut inter ignem versari credas. Si per breve Temporis spatium ita quietus in fovea persistis, Sudor primo in partibus inferioribus, tandem per totum Corpus sine ulla molestia aut anxietate elicitur copiosissime. 2. Illi autem qui Caput ad fundum foveae inclinant, odorem penetrantissimum statim sentiunt; Respiratio supprimitur; in Oculis acrimonia uti ab Allio aut Raphano marino percipitur, & Aqua ex illis elicitur; Os & Fauces sapore sulphureo implentur, Caput vertigine & sopore afficitur, ita ut Suffocationem & Lapsum subterfugere cogantur. 3. Omnis generis Infectae; Muscae, Papiliones, Scarabaei, &c. vaporem attingentes mox concidunt & moriuntur. 4. Aves minores interdum, si halitus valde copiosus est, sub introitu ipso momento suffocantur; saepe autem adhuc per aliquot momenta convulsionibus quasi correptae volitant, saltant, Rostra aperiunt, anhelant, & Gesticulationes imitantur Animalium, quibus sub Antlia Aer subtrahitur; tandem exspirant. Si Tempus bene observatur, quando Aves concidunt, & Deliquium pati incipiunt, sed nondum plane exanimatae, & tum propere in aerem liberum exportantur, praesertim autem si Aqua oribus infundatur, ita paulatim tanquam ex somno profundo evigilant, reviviscunt, & brevi ita ad se redeunt, ut perfecte sanae & salvae evadant, & sine ullo vitae & sanitatis detrimento vivere pergant. Ita [270] Ita decies uno die Avem Deliquio tali obdormiscentem & iterum expergefactam vidi, quam deinde incolumem per longum Tempus servavi. 5. Aves majores, & Volatilia domestica; Gallinae, Anates, Anseres, &c. diutius in fovea nostra vaporifera perdurant, in primis si collo longo supra Lineam emineant, aut repetitis saltibus sphaeram Halitus transscendant, & ita per intervalla Aerem liberum respirare possint; si autem Vapor copiosus est, aut si ad fundum Cavernae Capite detineantur, tandem eosdem cum Avibus minoribus patiuntur Manes. 6. Quadrupedia; Canes, feles, oves, &c. quo majores & fortiores sunt, tanto diutius suffocationem elidere, tandem simili modo uti volatilia succumbere solent. Multo facilius tamen in Aere libero resipiscunt, in primis si immergantur, aut Aqua copiosa superfundantur. 7. Ignem, maxime flammam Ignis, Candelas nudas, aut vasis perlucentibus inclusas, Halitus noster statim extinguit. Phaenomenum jucundum est, si fax ex stramine colligato confecta incendatur; & ad fundum Cavernae inclinetur; mox enim flamma extinguitur; si iterum supra Sphaeram Halitus in Aerem liberum elevatur, statim in flammam rursus erumpit, & ita toties quoties Fax celeriter extingui & inflammari iterum potest. 8. Tempore quo Vapor copiosus & fortis est, Pulvis pyrius in fundo foveae inflammari non potest. Scintillae ex Pyrite aut silice Chalybe percussa cadunt in Pulverem pyrium, sed non inflammant. Anno 1724. cum primo Foveam vaporiseram muris circumducendam, et fornice claudendam curarem, medi[271] meditabar mecum quomodo Vaporem tam mirabilem, spiritibus nostris quibuscumque Chymicis multo subtiliorem & penetrabiliorem in sanitatis humanae commodum applicare possem. Vaporem enim non inveni arsenicalem, neque corrosivum, uti illum qui ex Sulphure ardente exsurgit, non inhaeret, & rodit Pulmones, sed Aerem & Respirationem solummodo remoratur & aufert; in Homine tamen non ita subito hoc efficit, ut spatium recedendi satis commodum habere non possit. Saepissime Experimenti caussa tam diu uti vaporem sufferre potui, usque ad Momentum Deliquii & suffocationis in Caverna commoratus fui, ore aperto vaporem hausi, & tandem saltu in Aerem liberum me recepi: Nunquam male inde habui, verum potius pectus & Respirationem leviorem sensi; interdum Catarrho & Tussi affectus congestiones & obstructiones catarrhales solvi & dissipari ex Suffimento isto animadverti. Methodus brevior & facilior sudorem provocandi non est sub caelo; nam post moram aliquot momentorum in fovea halituosa totum Corpus sudore diffluere solet. Rustici quidam, uti saepissime nullum Remedii genus desperati non tentant, aliquoties Cavernam ingressi, Pedum Tumores, Rheumatismos, Dolores Membrorum arthriticos notabiliter a vapore levatos fuisse testati sunt. Quia autem Halitus interdum Sphaeram suam ordinariam transcendit, & tum nimis fortis & intolerabilis est, timui hactenus ne quis incautus aut temerarius moram nimis longam in Caverna faciens sucM m cumbere [272] cumbere possit: malui itaque Experimentum nullum quam per mortes facere. Pyrmonti apud fontes Chalybeatos die 12~ Maii 1736. St. N. Johan. Philippus Seip, P. S. Barometra & Thermometra in foveam nostram vaporantem immissa, nullas subeunt Mutationes; sed in situ suo tanquam in Aere libero persistunt. 