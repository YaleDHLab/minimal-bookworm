[255] XLVIII. Observatio congressus Veneris cum Sole, habita Lugduni Batavorum, die 6a Junii 1761. a Joanne Luloss, in eadem Academ. Astronom. Mathes. & Philosoph. Professore. Communicated by Cha. Morton, M. D. Secretary. CUM diu expectatus atque merito desideratus dies sextus Junii hujus anni appropinquarat, ut celebratissimum Veneris transitum, accuratiori calculo, tum secundum tabulas solares Venereasque Halleii, tum etiam secundum solares Abbatis De la Caille, Halleii vero Venereas a me ante duos ferme annos subjectum, legitima methodo, quae sincero astronomo satisfacere posset observarem, inde a fine mensis Martii omni virium contentione invigilavi directioni horologiorum, quibus observatorium nostrum est instructum, eoque fine per repetitas observationes, ut vocantur, correspondentium altitudinum Solis de novo examinavi telescopii meridionalis, a Sissono, artifice Londinensi, parati, situm; ut in re tam momentosa omnem circumspectionem adhiberem, ne forte e suo positu, quem per aliquot centenas observationes ante plures annos determinaveram, temporis tractu esset deturbatum. Postquam certissimus eram factus, omnia recte sese habere (cum die quinto transitus Solis per medium telescopii filum vix 1/4 unius minuti secundi differret a tempore, per sat numerosas observationes parum admodum a se invicem, quoad ipsum momentum transitus, dissentientes, definito); postquam quartus et quintus Junii, sine nube fuissent elapsi, Read March 4, 1762. [256] elapsi, vespertino tempore diei quinti circa horam decimam caelum Leidense undique et undique tegebatur, ita ut spes laeta rarum hocce phaenomenon observandi multum deminueretur. Die sexto observatorium conscendens hora 3 30~ (in quo praecedenti die duos quadrantes, telescopium Newtonianum 7 pedum, ab Hearnio constructum, machinam parallacticam Cassinianam, cui applicaveram telescopium 2 pedum, tubum dioptricum 8 pedum, in cujus foco positum erat filare reticulum 45 graduum, disposueram) caelum nubibus velatum deprehendebam. Verum circa horam 4 10~ per exiguum nubium interstitium conspicere mihi licebat Solem, Veneremque in ejus facie, instar maculae nigricantis, sic satis irregularis figurae; ita ut margines (procul dubio ob refractionis vicissitudines) quodammodo dentatae apparerent: verum, cum vix per unicum temporis minutum phaenomenon hocce praebebat sese conspiciendum, neque quadrantem, more Cl. De l'Isle, neque telescopium Newtonianum, (cui adplicueram egregium micrometrum Bradleianum, ab Hearnio, juvante Sissono, paratum) adhibere mihi licuit, ut verum Veneris situm detegerem. Saepe dein Venerem conspexi per aliquot secunda, ad summum per unum aut sesqui-minutum: quater vel quinquies per nubes tenuissimas, absque vitro colorato, aut sumo inquinato, tum mihi tum Sociis apparuit ut corona lucidiori cincta, quae latitudinem habere videbatur 1/6 vel saltem 1/7 diametri Venereae: attamen per vitra colorata, cum fulgentior quodammodo videbatur Sol, nihil prorsus hujus coronae sese monstrabat; ita ut dubius haeream, an non hocce phaenomenon fallaciae opticae totum sit tribuendum. Tandem [257] Tandem hora 8 26~ 50~, tempore vero, observavi contactum interiorem, sed per nubes tenuiores, ita ut vitrum fumo inquinatum, imo vitra caerulea et viridia, (quae ex praescripto Cl. De l'Isle ad manus erant, purissima) seponere debuerim: ast duobus fere minutis antequam contactus exterior celebraretur, densis nubibus tegebatur Solis facies; quae cum transierant, nulla amplius Veneris apparebant vestigia, sed exacte circularis et nulla foveola deturpatus erat Solis limbus. Conspexi autem contactum interiorem per telescopium Newtonianum ita dispositum, ut nonagesies circiter diametrum objectorum augeret. Id vero prorsus mirum existit, Veneris circumferentiam etiam in contactu interiori, (cum Sol, ad altitudinem insigniorem evectus, a refractionum vicissitudinibus magis erat liberatus) quodammodo serratam apparuisse: quod ipsum in causa est, quod paucis aliquot secundis, tribus scilicet vel quatuor, serius contingere potuerit hicce contactus. V O L. LII. ~ L hicce XLIX. The 