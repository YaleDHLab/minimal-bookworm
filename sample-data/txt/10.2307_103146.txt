(447) II. Epistola D. J. Phil. Breynij, M. D. Gedanensis, & Reg. Societ. Lond. Sedal. ad D. Hans Sloane, M. D. dictae Societatis Secretarium; varias Observationes continens, in Itinere per Italiam suscepto, Anno 1703. VAriis negotiis, tam domesticis, quam alijs impeditus, exoptatissimum mihi, ut Tecum, Vir Illustris, ita & cum multis alijs per annos aliquot intermisi literarum Commercium; quod nunc pace Tua reinchoandi animus est: certa spe fretus, me silentii diuturnioris veniam facile a Te impetraturum, imprimis ubi cogitaveris, variam a multis jam, proh dolor! annis Gedani fuisse fortunam & minus prospera fata, quae nunc Armis, nunc Bruma ultra morem gelidissima, nunc Anonae caritate & dirissima Peste armorum pedissequis, ut omues, quae Polonorum Regi parent Terras, ita & Optimam Patriam misere vexarunt. Unde me Hercle non mirum, Ingenia sub boreali hoc & infelici h. t. Climate Stupore quodam & Lethargo quasi affici, & Apollinem cum Musis aliam sibi quaerere velle sedem videri. Praestat tamen excusso Veterno expiare Apollinem, & abeuntem precibus retinere. Immerita Dei O. gratia est, quod adhuc sumus superstites; Ejus quoq; gratia post Nubila tandem suo tempore Phaebus; itaq; O passi graviora; dabit Deus his quoq; finem. Durate, & rebus vosmet servate secundis. Quantum (448) Quantum itaq; in me est resumo calamum, indicaturus Tibi, Vir Celeberrime, quaenam sub manibus habeam in jucundissimo utilissimoq; Hist. Naturalis Studio publicanda; quae si approbatione Tua digna fuerint, mihi summopere gratulabor. Ut enim nihil jam dicam de Borussiae vel potius Pomerelliae Viridario, quod in tempus magis commodum, si Deo placuerit vitam, sanitatem, quae mihi satis fragilis, & pacem largiri, differo; nunc occupor Opere ad praelum parando, cui sequens erit Rubrica: Icones Breynianae Rariorum & Exoticarum Plantarum, partim in Centuria & Prodromis Jacobi Breynii Gedanensis contentae; partim vero novae nunc editae a Joh. Philippo Breynio, Jac. Fil. M. D. adjunctis Contractis earundem Plantarum Descriptionibus, Illustrationibus Notulisq; perutilibus. Continebit scilicet ultra Icones Paternas Centuriae & Prodromorum, plus quam viginti Tabulas, partim novas Plantas, imprimis Officinales, partim etiam descriptarum partes essentiales, slores & fructus puta, omissas & ignotas hactenus complectentes. Causa hujus Propositi fuerunt multi ex clarissimis Botanicis, qui in peregrinationibus meis partim Ore tenus suaserunt, partim Literis compellarunt, ut Novam Paternorum Operum Editionem adornarem cum meis additamentis, quorum ego petitioni deesse nolui, nec debui. Praeterea penes me est Additamentum ad Floram Prussicam ante annos aliquot a D. D. Gottsched editam, a Reverendo admodum D~. M. Helwing Angersburgensium Ecclesiae (449) Ecclefiae Pastore adornatum Nomine Florae Quasimodogenitae, trecentas circiter continens Plantas indigenas, quatum nulla in supra laudata Flora fit mentio; quod etiam cum Auctoris venia correctum cum mea praefatione brevi publici Juris faciam. Caeterum in Historia Nat. nihil in nostris regionibus prodiit notatu dignum; quid in Britannia Vestra vero bonarum Literarum & Arrium Asylo circa hanc Materiam agatur, discere aveo. Nunc restat adhuc ut rariorem Literis hisce addam aliquam Observationem; cum vero portiunculam Itineris mei Anni 1703. Vobiscum jam communicaverim, quam Transactionibus Vestris de Anno 1705. Mens. Jul. inserere libuit, telam jam exorsam continuare malo, quod eam Illustri Regiae Societati non ingratam fuisse ex Literis Tuis acceptissimis intellexerim. Nec me ab hoc proposito deterret Excellentissimi Viri D. Christiani Henrici Erndh, Med. Doct. & Medici Aulici h. t. Sereniss. Polon. Regis Dignissimi Exemplum. Hic enim anno elapso edidit Relationem quandam succinctam de Itinere suo Anglicano & Batavo Annis 1706. & 1707. facto, in qua variae Observationes Rem Medicam praesertim spectantes, & Celeberrimi Nominis Tui & aliorum mentio honorifica inveniuntur. Huic se publico Scripto quadam malignitatis & rancoris macula asperso opposuit quidam ficto Jani Gregorii Betulii Nomine, cujus verum Nomen detegitur dans les Nouvelles dela Republique des Lettres Anno 1710. Mens. Novembr. Hic certo admodum indigne Optimum Virum melius de Republ. Literaria merieum tractavit; sed apparebit brevi nova & emendata hujus Relationis Editio in Belgio, cum Praefatione, in qua malignas Adversarii sui Animadversiones refutaturus est Auctor. Non me inquam a Proposito memoratum deterret exemplum; non enim Malevolorum obtrectatiunculas moror, si ad palatum vestrum fuerint, 2 Q q q quas (450) quas traditurus sum, Observationes praesertim circa Rem Medicam & Naturalem minus obviae in Itineribus meis factae. Faciam initium a Portu Liburno, in quo post longam, prae AEolo minus cursui nostro favente, navigationem Maris pertaesus, Sanus tamen Dei gr. tandem ipsis Octobris Calendis Anni 1703 appuli; ubi Neptuno valedicens mox me in littus contuli, quod mihi inter alias rariores Plantas contemplandas mox offerebat Crithmum maritimum, fl. Asteris Attici, C. B. Pin. Kali geniculatum majus, C. B. Pin. Kali minus album semine splendente, C. B. Pin. Gramen dactylum AEgyptiacum, C. B. Pin. Gramen Crucis, s. Neiemelmsalib, J. B. Urbs in planitie sita ad maris littora, montibus utrinq; elatis, ut ut non admodum ampla, Emporium tamen elegans & probe munitum. Aer non admodum salubris, & Tertiana duplex, quae hic difficilioris curationis, frequens mihi narrabatur. Itaq; quia Palladem hic Mer curio cedere intellexeram, post octiduanam quietem, Pisam aliquot milliaribus Liburno distantem, cum quodam ex conterraneis meis Itineris Socio profectus sum. Iter erat amaenissimum, per planam fertilemq; terram, interpositis saepius Nemoribus Quercu, Ilice, & Subere, ut & Myrto frequentibus. Pisa quondam Resp. & elegans Civitas, nunc M. Hetruriae Duci subjecta ordine secunda, multum de pristino splendore ac hominum copia, quod vulgo notum est, amisit. Plurima hic sunt, quae inspectionem merentur, quae, cum in aliis Itinerariis & Topographis exstent, sicco pede transeo. Literas Systaticas habebam ad Clariss. Mich. Angelum Tilli, Doct. & Professorem Med. & Botanices in Universitate Pisana, enjus, cum ob ferias tunc Flo(451) Florentiae degeret, vices mihi supplebat ipsius Frater, J. U. D. & Subcancellarius, Vir, ut solent Itali, erga exteros humanissimus. Universitas fuit quondam hic celebrior, quam quidem hoc tempore. Quatuor habet Collegia Oxoniensibus nequaquam aequiparanda: quorum primum dicitur Collegium Sapientiae; secundum est Collegium Ferdinandi, a Ferdinando I. M. H. D. Anno 1595, extructum in loco, ubi erant AEdes Bartholi famosissimi J. C. ut docet Inscriptio; tertium Puteanum, a Puteo Episcopo Nomen gerens, Anno 1605. erectum. Sed praesentibus feriis omnes Scholae clausae erant, ipsis Novembris Calendis recludendae. Hortus Botanicus Pisanus Re~ Herbariae Professoribus satis notus a Cosmo I. M. HetrDuce Anno 1547. septennio sc. post Patavinum, qui primus fuit, institutus est, eiq; praefectus Lucas Ghinus (teste Castello in Opt. Med.) cui successit Botanicorum sui aevi Princeps nunquam satis laudandus Andreas Caesalpinus. Citatus Lucas Ghinus, a Jo. Antonio Bumaldo (quo ficto Nomine Ovidius Montalbanus anagrammatice latet) in sua Bibliotheca Botanica primus Hortorum publicorum Academicorum Fundator dicitur. AEdes autem Horto adjacentes, in quibus plurima rariora Naturalia & Artificialia servantur, Ferdinandum I. Fundatorem agnoscunt Anno 1595. ut Inscriptio in portae limine testatur. Antequam ad Hortum itur in atrio multa Balaenae ossa reposita videntur; in parte superiore vero Gazophylacium rerum Naturalium & Artificialium bono ordine digestarum: Per aream ubi pergimus ad alteram AEdificii partem ad Horti Introitum sitam accedimus, in cujus porticu variae Effigies, ut Caesalpini, Clusii, Casauboni, Matthioli, Ponae, &c. in perpetuam Clarissimorum Botanicorum Medicorumq; memoriam suspensae ex parietibus spectantur. In superioribus conclavibus Antlia habetur pneumatica major cum aliis quibusdem Instrumentis Physicis, ut & Furni cum suis Chemicis Instrumentis. Hortus ipse satis spatiosus est, non tamen exquisite cultus, quem HorQ q q 2 tulanus (452) tulanus senex 1500 Plantarum, sed nullo fere ordine dispositarum, species alere mihi affirmabat. Interim rariores quasdam videbam alibi non observatas; imprimis oculum & animum meum delectabant Palma Dectylifera trium ferme virorum altitudine, fructibus onusta, qui raro hic plenam maturitatem assequuntur. Myrtus latifolia Baetica secunda, vel folijs laurinis confertim nascentibus, C. B. Pin. Arbor haec in nullis aliis Hortis a me visa, si arbor dicenda est, quae multis stipitibus ex solo exsurgit ad duorum virorum altitudinem; Folia habet Aurantio Sinensi, Ferrarii, simillima; Fructibus referta erat majoribus ex nigro caesiis. Hortulanus Africanam esse aiebat. Styrax folio Mali Cotonei, C. B. Pin. procera arbor fructibus maturis ornata. Ilex aculeata cocciglandifera, C. B. Pin. magnitudine spectabilis. Hujus Horti Catalogum quondam edidit Thomas Belluccius ejusdem Horti Praefectus & Botanices Prof. Ord. Impressus est Florentiae 1662. in 12mo. Aquaeductus Pisanus, qui limpidissimam aquam per 5 Milliaria Italica ad urbem ducit, visu dignus est, antiquus & temporis injurias ferens. De famosa illa Turri inclinata hic saltem monendum duxi, ejus fundamentum in illo latere in quo inclinatur, mox in vel post erectionem subsediffe, hincq, situm illum inclinatum, adeo decantatum, turrim, praeter Architecti intentionem, acquisivisse, quod facile examinanti patet. Elapsis aliquot diebus relicta Pisa, Lucam iter aggressus, primo transivi planitiem satis fertilem, & ob agros Moro, Lauro, Populo, Ficu, &c. cum annexa Vite circumdatos visu jucundam. Postea transcendendus erat Mons Sti. Juliani, ob Thymbram Montis Sti, Juliani dictam non ignotus, altus & petrosus, rarioribus nihilominus plantis ornatus; in transitu praeter dictam Thymbram varias (453) varias observabam Cisti tam Ledi, quam Maris, & Myrti species, Lentiscum, nec non Ericae & Sedi species aliquot. Ad montis pedem Lucensium incipit Jurisdictio, in qua mox sefe Oculis nostris offerebant Oleae olivis, quae inter optimas numerantur, Castaneae etiam, Arbutus & Terebinthus fructibus onustae maturis. Tandem nova & fertilis planities vineis abundans ad Lucam usq; Caput Reipubl. satis notae. In hac parum quod Medicmam vel Hist. Nat. concernit vidi singulare. Hoc saltem observandum, me in hac Ditione, ut & in Hetruria, quamplurimos notasse agros Lupino vulgari semine albo, quo cocto homines vescuntur, consitos. Caeterum ibidem & Ciceres, Milium, Sorgum, & Panicum in agris partim pro hominum, partim vero pro columbarum aliarumq; avium usu coluntur. Hinc per Pistoriam ad hetruriae Metropolin Florentiam iter meum direxi, ubi 17. Octobr. appuli. Innumera habet ampla haec & elegans Civitas visu dignissima, ab aliis, imprimis in Libello, cui titulus, Ristretto delle Cose piu Notabili della Citta di Firenze, recensita, inter quae Gazophylacium M. Ducis, quod Galeria appellatur, praetiosissimarum rerum arte factarum magno apparatu refertum, & splendidissimum Sti. Laurentii Sacellum M. HetrDucum Sepulturae dicatum, necdum perfectum, quibus cultissimos M. Ducis Hortos addas, facile primas tenent. Maxima tune temporis Florentiae ornamenta erant Coleberrimi per totam Europam Viri Laurentius Bellini & Antonius Magliabechi. Ille M. Ducis Archiater, in Medicina, imprimis Theoretica ejus parte, quod variae ejus testantur Lucubrationes editae affatim, versatissimus, & vere magnus Vir, in Praxi tamen (quod saepius etiam in aliis observatum est) non adeo felix, me ultra morem, cum se aliis difficiliorem habeat, accepit quam humanissime, Vir est parvae staturae, sexagenarius, variis morbis fractus, sinistri oculi a quinq, jam annis Catarrhacta laborans, Cum (454) Cum hoc de variis rebus Medicis mihi erat Sermo. Nihil statuebat esse in Medicina, quod ingenio & studio non possit expiscari, cum omnia secundum leges Mechanicas fiant, praeter minimarum particularum & Elementorum figuras, hancq; esse rationem, cur Medicina nunquam ad perfectionis culmen perventura sit. Aquae Tetuzzianae in Dysenteriae curatione adco decantatae seaturiginem prope Pistoriam esse, me docebat, eamq; continere Salem marinum sive commune, & purgandi vi praeditam esse; hinc pauperibus aliquando Salem marinum in Aqua fontana solutum propinari simili, licet non semper aeque felici cum succeslu. Multa se chartis commifisse affirmabat, lucem publicam forte nunquam visura. Ab annis jam aliquot saepius vacavit Musicae & Poes~, quas perdite se amare aiebat, continuis Meditationibus distractus. De hujus Viri morbo & quentibus dicam. Alter Antonius Magliabechi, M. Ducis ejusq Fratris t. t. Cardinalis Bibliothecarius, in Librorum cujuscunq; generis cognitione ad stuporem versatus, unde eum non immerito Vivam a Serenissimo Duce Bibliothecam salutari tradunt. Vir hic erga exteros humanissimus est, quod ipse satis superq; expertus sum, cum prima saltem vice ipsum in instructissima Bibliotheca Cardinalis, quae in supremi Principis Palatio servatur, salutarem, ubi de variis libris me instruxit quam lubentissime. Inter Libros Medicos, ut & Hist. Nat. Scriptores, quorum magnus adest numerus, eminebat spissum Volumen in regali forma, vivas Plantarum Icones artificiose suis coloribus expressas, additis Nominibus manuscriptis, continens, cui Titulus: Viridarium Botanicum, in quo Arborum, Fruticum, Suffruticum, Stirpium, & plurimarum Plantarum tam indigenarum, quam exoticarum Species laete virentes perennantur; quas e diversis locis collegit & delineavit, coloribus naturam imitantibus pinxit, & celebrium Botanicorum Nominibus distinxit Josephus Baldius, Medicus, Physicus, Civis Florentinus, Academicus Apatista 1650. Post(455) Postmodum toties miratus sum, quoties vidi Celeberrimum Virum, praesertim in aedibus propriis, in quibus vix locum invenies, qui Libris repletus non sit; adeo, ut, qui Libros ejus Elementum vocat, in quo degit, non a vero aberret. Inter Bibliothecas, quae pulcherrimam hanc urbem etiam Doctis commendant, non ultima est quae Sti. Laurentii dicitur a Templo adjacente homonymo. Haec non minus ob elegantem Architecturam, quam famosissimo Michaeli Angelo Bonarotio debet, quam imprimis ab insignia in omni Facultate MSS. ex quibus tota ferme constat, ferreis catenis uti in Bodleana Oxoniensium alligata, commendabilis. Inter Medica mihi maxime notabile videbatur vetus aliquot MS. in Folio in membrana exaratum, cum figuris vivis coloribus expressis ad luxationes praesertim pertinentibus, sequenti titulo: Chirurgia Hippocratis, Galeni, Oribasii, Heliodori, Asclepiadis Bithynii, Archigenis, Dioclis, Amyntae, Apollonii Ther. Nymphodori, Ruffi Ephesii, Apollonii Citiensis, Sorani, Pauli AEginetae, Palladii. Hoc MS. ut me D. Magliabechi certiorem fecit, transcripsit Jacobus Tollius, post cujus mortem eo jam potitur Hainius Professor Dusburgensis illud propediem publicaturus. Hic & Dioscoridis codex MS. asservatur, in charta scriptus, qui tamen non admodum antiquus videtur. Imprimis grara mihi hic fuit conversatio cum admodum Rev. Patre Brunone Tozzi, Monacho Valombrosano, cui ab Illustri Viro, D. Wilhelmo Sherard, J. U. D. Nationis Anglicanae Smirnae Consuli meritissimo, Botanicorum Principe, quem se brevi ut spero operosissimo Opere, Caspari Bauhini scilicet Pinace correcto & ad haec usq; tempora continuato, ad quod solus Sherardus sufficit, integro Orbi ulterius demonstrabit, uti omnibus ferme Italiae Botanicis, commendatus eram. Sane vix me temperare possum, ubi Clarissimi hujus Viri optime de me meriti mentionem injicio, quin in effusissimas ejus effundar (456) effundor Laudes, nisi nota mihi esset ipsius, quam habet Fama cum Modestia conjuncta. Sed ut ad D. Brunonem Tozzi redeam, ejus sane humanitatem & in Botanicis peritiam satis depraedicare nequeo. Incredibilis est ejus in inquirendis Plantis diligentia, quam ob rem singulis annis Hetruscas Alpes perreptat, Plantasq; collectas propria manu vivis coloribus quam accurate depingit. Promisit Catalogum Plantarum in Hetruria nascentium, cum non descriptarum Iconibus, quarum nonnullae jam erant sculptae. Ducebat me laudatus Vir ad Nosocomium Stae. Mariae, quod Italiae, si non totius Europae, amplissimum dicitur, in quo ingens AEgrotantium numerus egregie curatur. Vidi cum eodem etiam Laboratorium Chemicum M. Ducis, quod Fonderia del Grand Duca appellatur Italis, in quo quamplurima Praeparata Chemica cum Furnis & Instrumentis servantur. Hic observabam modum conficiendi varias Essentias odoriferas per integram Europam fere decantatas, quae Essentia de Bergamotte, Cedro, &c. vulgo nominantur. Praeparantur scilicet per distillationem (secus ac Romanae Essentiae, quae per expressionem saltem fiunt) ex corticibus per Vesicam & Serpentinam, sola addita aqua communi, a qua post distillationem Oleum supernatans Essentia dictum separatur. Aquae autem odoriferae ex Floribus, hic absq; ullius aquae additione distillari solent, & sunt excellentissimae. Praeter hoc Laboratorium Florentiae quoq; habetur M. Ducis Pharmacopaeia, in qua inter rariora Monstrofi aliquot faetus in Sp. Vini servati, ut Lepus octipes, Caniculus biceps, Caniculus monophthalmos in fronte, & alii mihi demonstrabantur. Idem D. Tozzi mihi viam aperuit ad summe Rev. Abbatem Monasterii Ripolitani Valombrosae Virgilium Falusium, multa aetate provectum, sed humanitate, & in Botanicum Studium amore, quod ejus Prosopopaeia Botanica testatur, nemini secundum. Botanicis (457) Botanicis Hetruscis quoq; annumerandus est D. Petrus Antonius Michaeli junior Bibliopola, supra nominati D. Tozzi amicus. Hic Rei Herbariae studiosissimus, imprimis Methodi Tournefortianae gnarus, qua adeo & non absq; ratione delectatur, ut integras Tournefortii Institutiones Botanicas ipse ad septem circiter plagas in forma duodecima contraxerit, quibus tamen omnes figuras Tournefortianas genericas cum Nominibus & classium Inscriptionibus complectirur; opus certe editione dignissimum, de qua tamen hactenus nihil comperi AntequamFlorentiam relinquam, non possum plane silentio praeterire elegantissimae hujus Urbis dedecus, fenestras videlicet chartaceas plurimarum aedium, ut & Palatiorum nonnullornm,quas frequentiores adhuc Pisae & Lucae annotaveram. Miror sane Incolas alias in AEdificiis facis splendidos hac in re adeo esse negligentes; cum tamen Vitra ibidem non majoribus, quam alibi sumptibus parari posse persuasus sum. D. 30. Octobris me Romam contuli; transibam Senam linguae Toscanae puritate celebrem, postea & Montem Radicofani praealtum, ad cujus radices descendendo incipit Jurisdictio Papae. Bolsena Oppidum est ad lacum ejusden Nominis situm, ad cujus sinistrum latus via regia est sylvae quernae adsita. Quercus hic solent esse humiliores, gallis majoribus refertae, ut & excrementis illis, quae Pilulae capillatae, C. B. Pin. Lobelio vero rectius Bedeguaris effigie excrementum spongiosum & muscosum. Frequens quoq; Quercus calyce echinato, glande majore, C. B. Pin. a me observabatur. Montes erant saxei, multis in locis ex Basalte compositi, multis cavernis & specubus olim arte ut suspicor excavati. Monte-Viasconi dictum Oppidulum a Vino muscato optimae notae Est, Est, Est. adeo notum; de quo prae caeteris legendus est D. Misson dans son Voyage d' Italie; ubi tamen notandum, ipsum etiamsi alios hanc ob ratio2 R r nem (458) nem carpat, inscriptionem Sepulchri non recte notasse, quam sequentem deprehendi: EST. EST. EST. PPR. NIUM EST. HIC. IO. DEUC. D. MEUS. MORTUS. EST. Viterbium Civitas est post Senam in hoc Itinere maxime notabilis & satis ampla Pontifici subjecta; ad cujus dextrum latus, cum Thermas reperiri Naturales, Bulicanti, i. e. bullientium nomine ibidem cognitas, unum milliare Italicum distantes audivissem, eo mox me mea duxit curiositas. Inveni autem eas decliviori loco, in solo albicante arido & quasi calcario, odore sulphureo & fumo mox adeuntibus sese prodentes. Sapor quoq; ad sulphurcum admixta aliquali salsedine accedebat. Primariae in loco aliquantulum elatiori sitae, multis scaturiginibus ex terra propullulantibus compositae, muro lapideo humili heptagonae figurae cingebantur, Balneum Regis Bathoniense magnitudine ferme adaequantes. In uno muri latere sequens saxo insculpta legitur inscriptio: D. O. M. Ars Ortulanorum fecit A. D. MDC. Aqua est calidissima, ita ut manum, ~ paulo diutius in ea detineatur, comburat, & Ova brevi induret. Ex his 4 rivuli veloci cursu prodeuntes adjacentibus Thermis secundariis aquam largiuntur, sed caloris longe remissioris. Rivulorum fundus saxeus est, albus ex sedimento aquae calcario ortus, quo refertam esse stipites quoq; Canna bini simili crusta lapidea & calcaria undiquaq; obducti, quos ibidem colligebam, testantur. Multis in locis concretum hoc sedimentum coloris est viridescentis, quod aquae quoq, dictum colorem conciliat. Fere neglectae mihi (459) mihi hae Thermae videbantur, quod tamen summopere mirabar, etiamsi internum earundem usum ob copiose admixtas particulas calcarias nemini suaderem. Caeterum in Thermis hisce secundariis Cannabim macerare solent accolae. Relicto Viterbio loca quaedam alia vidimus minus notatu digna, donec tandem d. 4. Novembris totius terrarum Orbis quondam Dominam Romam sc. intravimus. Quid in amplissima hac civitate circa studia nostra observaverim ex sequentibus cognosces literis, ubi praesentes Tibi non ingratas fuisse ex benevola responsione cognovero. Vale, Vir illustris, & amare perge inclyti Nominis Tui Dabam Gedani 1711 Cultorem humillimum d. 19. Septembr. J. Phil. Breynium, M. D. 