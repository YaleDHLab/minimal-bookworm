XVIII. Novum reique medicae utile Electricitatis inventum exponit Joannes Henricus Winkler, Professor Lipsiensis, et Societatis Regalis Londinensis Sodalis. SUbtiliter dividendi vim habet Electricitas. Quas vero solvit materias, earum partes secum abripit, et in loca transfert, in quibus scintillae electricae existunt. Res odoras in vitreis vasis bene naviterque conclusas et munitas ita discerpit, ut oriundae exhalationes aeque facile, ac vis magnetica, vitrum penetrent, et per atmosphae. ram cylindrorum et catenarum, quibuscum electricitas communicatur, instar fluminis dimanent. Quae ex altera cylindri extremitate egreditur, materia electrica accedentem manum odore aromatico inficit. Non autem perstat odor communicatus in hac corporis parte, quam electricum flumen afflavit: sed, continuata adspiratione, odorifera materia universum corpus humanum pervadit. Non modo cutis et vestimenta fragrant, sed aer, quem pulmones reddunt, et saliva, et sudor hominis imbuti redolent aromata, quae in vase obturato electricitate agitata sunt. Read March 31. 1748. Lipsiae, die Martii 12, 1748. Inopinatae huic virtuti fidem faciunt observationes et experimenta, quae sensu animoque attento capta sunt. [263] sunt. Anno 1747, lagenam vitream aqua ~, in eaque nitrum solvi. Immota stetit haec lagena per aliquot hebdomadas. Limpida igitur facta crat aqua, postquam nitri partes graviores sundum petierant. Sub finem anni in hanc limpidam aquam immisi filum metallicum, idque cum aliquo tubo metallico ex filis sericis suspenso conjunxi. Sub isto tubo diversis temporibus jam metalla, jam vasa metallica aquis repleta, in quibus sphaerae vitreae minutiis metallicis impletae locum habebant, collocavi. His adornatis, excitavi electricitatem. Tetigit ignis electricus supposita corpora. Repetii electricitatis agitationem per complures dies. Tum vero in metallis et vasis, quae sub tubo metallico icta fuerant electrico igne, praeter opinionem deprehendebam partium nitrosarum varie contextarum magnam copiam. Plura adhuc in conclavi, ubi experimenta institueram, vasa posita erant, quae vero electrica materia ex tubo metallico non percusserat. In his nullum erat vestigium nitri. Ex quibus facile conjectu est, ex aqua nitri partes electricitate abripi, derivarique in loca, quae igne electrico feriuntur. Sub anni praesentis 1748 initium Venetiis literas accipiebam, quae hanc conjecturam maxime confirmant. Auctor literarum, Joannes Daniel Gaifel, rem narrabat, quae Venetiis, Bononiae, aliisque in urbibus Italiae doctissimorum summorumque virorum animos excitavit. Adjecta erat epistola Italica, typisque expressa *, quam Jo. Franciscus Pevati, vir * Lettere sopra L' Electricita principalmente per quanto spetta alla Medicina. In Venezia appresso Simone Occhi, con Licenza de Superiori 1747. [264] vir juris scientia praestantissimus, reipublicae Venetae revisor, et typographicorum inspector supremus, contexuit. In hac epistola, quae de electricitate medica inscribitur, clarissimus Pivati mirabilitatis plenorum effectuum historiam Academiae Bononiensis secretario Francisco Mariae Zanotti exponit. Artem vero, qua, quae tradit, effecta sunt, ipse reperit atque adhibuit Pivati. Manifestum virtutis suae exemplum electricitas in balsamo Peruviano edidit. Hic in cylindro vitreo ita inclusus atque abditus latuit, ut, antequam electricitas adhiberetur, per vitrum omni cura obseptum nihil transmitteret odoratui obvium. Hac in custodia cum esset balsamus, ad cylindrum vitreum accedit homo, qui costae alicujus dolore affectus, suasu medici hyssopum parti morbidae applicuerat. Fricatur cylindrus, excitatur electricitas, imbuitur eadem aegri corpus, afflictus domum discedit, somnum capit, sudorem emittit, balsamique vim dispergit. Vestimenta, lectus, cubiculum, odorem balsami spirant. Somno recreatus capillos pectit. Hos vero balsami vapor ita penetraverat, ut pecten suavi odore inficeretur. Postridie. sagacissimus Pivati hominem bene valentem hujus rei prorsus ignarum eadem, quam pridie aegrotus acceperat, electricitate implet. Hic inscius consilii, quo eum electricitatem subire jusserat Pivati, relictis hujus aedibus, post horam dimidiam, cum in sodalitio versaretur, teporem sentiti sensim per totum corpus se diffundentem. Vigescit, et, praeter melancholicam corporis sui temperaturam, hilaritate movetur. Inter quos agit, sodales odorantur miranturque suavitatem certam nescii, unde existat. Is ipse, ex quo spiritus illi jucundi effugiunt, corporis sui odorem sentiscit, et [265] et miratur quid causae subsit, inscius plane virium, quibus ex vitreo cylindro sapientissimi Pivati impletus accesserat. Portentosae hujus rei expositione vehementer exci, tatus certas statim experiri caepi materias, in quibus electrica virtus cieri potest. Facta pericula veritatem comprobarunt. Contritum sulphur immittebam in sphaeram vitream ita operculatam et oblinitam, ut ex ea super igni versata nihil sulphuris odoratui occurreret. Sphaera refrigerata, adhibebam electricitatem. Protinus sulphurei vapores prodibant, qui electricitatis continuatione ita referciebant aerem, ut ad decem pluriumque pedum distantiam nares ferirent. Amicum quendam, in re electrica apprime versatum, professorem philosophiae extraordinarium Hauboldum, aliosque homines suscepti negotii partim rudes, partim conscios advocabam testes et judices, qui vero graveolentia sulphuris statim abigebantur. Ego vero aliquanto diutius atmosphaerae sulphuratae immoratus faetore abundabam. Vestes, corpus, et ipse spiritus oris faetebant. Imo die post sulphur olebam: quin, instiruta repetitione, cum me convenisset virium sulphurearum peritus, fiebat, ut tertio die signa inflammati sanguinis in ore conspicerentur. Posthaec molitus sum effectionem odoris jucundi. Replevi sphaeram vitream cinnamomo. In quo eadem, qua dixi, cura et ratione circumsepto cum electricitas vires suas experiretur: adstantibus halitus cinnamomei occurrebant pauco tempore ita augescentes, ut per universum conclave dissipati intrantium nares statim occuparent. Ad posterum diem conclave aromaticum odorem servavit. Pari successu balsamum Peruvianum tentavi. Amicus nominatus, cujus [266] cujus testimonio carere nolebam, postquam electricitatis adminiculo vim balsami conceperat, tantum odorem spiravit, ut per plateas digressus caenatum convivarum naribus negotium facessens interrogatus fuerit saepius, quid odoraminis haberet. Ego postridie, cum potum Thee gustarem, insolita saporis suavitate afficiebar. Dimota suspicione, qua ductus de admisto aromate percontabar, ex reliquis in ore spiritibus balsaminis imbui saporem cognoscebam. Paucis interjectis diebus tentamen redorsi a vitrea sphaera, in qua balsamus Peruvianus conclusus nihil omnino exspirabat, catenam in conclavi extensam per fenestram libero aeri commisimus, ex eoque in conclave a priori prorsus scjunctum produximus. In hoc suspensam ex filis sericis catenam in manus tradebamus homini extenso reti serico superstanti, nostrique instituti plane rudi. Commotis aliquamdiu electricitatis viribus homo tenens catenam interrogatus, numquid subodoraretur, nares intendens annuebat; quo vero nomine nuncuparet odorem, nescire se profitebatur. Per horae quadrantem continuatis commotionibus electricis, ita olebat conclave hoc, ut homo, cui de balsamo nostro nihil constabat, dulci odore, qualis in balsamo certo reperiretur, nares suas impleri diceret. Ex somno, quem in domo ab isto conclavi longe dissita caepit, mane surrexit admodum alacris, et ex potu Thee gustato saporem solito gratiorem percepit. His pensitatis, non dubito, quin, si quid auxilii petere posse medicinam ex vi electrica existimem, opinione duci videar probabili. Quae ab arte salutari expectari potest, utilitatis duo praecipue sunt capita. Aut enim res nocivae, quae sanguini caeterisque corporis [267] poris humoribus immixtae sanitati officiunt, segregandae sunt atque expellendae: aut salubres, quae ad tuendam firmandamque valetudincm prosunt, inserendae et distribuendae. In utroque genere adjutrix adhiberi potest electricitas. Haec enim simul ac corpus humanum tangit, e momento hoc ita permeat, ut nullus in eo locus sit in quo non versetur. Quod compluribus indubiisque experimentis patet. Vi autem tanta pervadit, ut, quod in corporibus volatile esfici potest, hoc non solum solvat, sed ctiam dissipct et secum abripiat. Nihil igitur est, quod dubitemus, sanguinem quocum electricitas communicatur, in partes minutiores discerpi, earum quam plurimas a massa sanguinea divelli, et brevi tempore in aerem dispelli. Non retundit vim electricam sanguinis tenacitas, non cohibet avulsionem venarum firmitas, non reprimit pinguedo. Vitri cohaerentia, licet multo firmior sit venarum et carnis et cutis contextu, tamen impedire non potest, quominus spiritus et aromata in partes solvantur per vitri angustias avolantes. Satis igitur causae habere videmur existimandi, electricitate effici posse, ut ex sanguine pariter ac reliquo corporc materiae certae secernantur. Sanguinem et humores corporis per electricitatem valde agitari, resolvi et attenuari patet. Novi enim feminam, cui statim catamenia profluunt, cum electricitatem subeat. Medicus quidam nomine Thebesius ante paucos dies mihi scripsit Hirschbergio in Silesia, sibi nuper, si electricitatem patiatur, haemorrhagiam narium semper supervenire. Non autem disjungendi tantum et expellendi vim habet electricitas, sed potentissima ctiam est ad locupletandum sanguinem viribus, quae in plantis et miM m ncralibus [268] neralibus continentur. Quod ex iis, quae de sulphure, cinnamomo et balsamo Peruviano exposui, satis intelligi arbitror. Electrica via nutricndi sanguinem cum in hoc, quod sanguini sine stomachi ope alimenta suggerit, a consueta medicis ratione differt, tum halitibus, qui, quod per vitrum migrarunt, subtilitate et puritate excellunt, succum vitalem ditat. Medicamenta, quae ore accepta in stomachum ingeruntur, antequam cum sanguine misceri possunt, per multas longasque vias errare, in iisque immutari debent. Sed qui alma electricitate aguntur, spiritus sine his anfractibus sanguinem influunt. Interdum aliqua corporis pars ex eo laborat, quod viae, per quas sanguis aut alius liquor affluere debet, adeo obstructae sunt, ut, quae adhibentur, remedia ad eas aperiendas aut nihil valeant, aut longo tempore opus habeant. Quam vero partem afflatu contingunt electricitate provecta spiramina, hanc perniciter aperiunt penitusque penetrant. Medicinae igitur artisque electricae conjunctione effici posse existimo novas feliccsque morborum curationes, quarum exempla insignia edidit prudentissimus Pivati scientis exercitatique medici consilio usus. Impeditum obstructumque fluxum sanguinis in femina aliqua statim restituit, ita tractatis remediis, quae adhiberi solent, ut eorum vires ex cylindris vitreis, in quibus occlusa fuere, electricitatis adminiculo corpus aegrotantis attigerint. Pivati curam imploravit nobilis juvenis, ex collecti corruptique in pede humoris abundantia adco misere affectus, ut morbus operam medicorum omnem eluderet. Pivati vitreum cylindrum rebus congruis impletum instructumque ope machinae electricae fricat; electricitatem [269] citatem in aegrotum derivat; ex loco, in quo morbus residebat, scintillas electricas elicit, idque per aliquot minuta prima continuat. Nox sequitur, aegrotus se somno tradit, quiete fruitur dolore mitigato, evigilat, prope talum parvum sed rubrum tuberculum videt, nil nisi pruritum sentit frigido quasi humore per interiorem pedem fluente. Per octiduum singulis noctibus peringenti sudore maduit, et, exacto hoc tempore restitutus bene valuit. Post Episcopus Sebenecensis, Donadoni, cum medico suo et nonnullis amicis ad Pivati accessit. Praesul annos septuaginta quinque eo tempore natus manuum pariter ac pedum doloribus ex longa annorum serie laborabat. Chiragra digitos ita incurvaverat, ut extendi flectique vix possent. Podagra eum ita afflixerat, ut genua flectere aegre valeret. Adeo miser erat, ut noctu somnum capturus a servis ex sella prope lectum collocata in hunc transponendus esset, pedibus ante lcniter repositis. AEger senex petiit a Pivati, ut experiretur, quid electricitas in corpore suo valeret. Modus medendi fuit sequens. Cylindrus vitreus complexus materias viribus discussoriis instructas ita agitatur, ut virtus electrica prodeat in Praesulem. Hic derepente commotiones insolitas in digitis scntit. Actio electricitatis per duo minuta prima continuatur. Opinione citius Praesul libere alacriterque utramque manum dilatat et contrahit, unum ex comitibus manu vehementer apprehendit, surgit, ambulat, manum manui allidit, sellam occupat, pedem unum supplodit, et vires suas miratur nescius quasi vigiletne an somniet. Abit ex conclavi, sine manu adjutrice scalam descendit, et more valentis juvenis in lembum se confert. Paulo post M m 2 Pivati [270] Pivati matronam sexagenariam simili modo liberavit arthritide, qua sex menses vexata fuerat. In magno tumore fuerunt digiti continuo trementes, et brachium unum convulsionibus agitatum est. Sed post duo minuta prima, quam vires electricitatis experta erat, tremor digitorum desiit. Postero die tumor ita decrevit, ut chirothecas induere, et officio manuum fungi potuerit matrona. Haec adeo clara sunt, ut nullus videatur locus dubitandi de auxilio, quod medicinam sibi ex electricitate comparare posse censeo. Qua in sententia <inferred>ani</inferred>mum meum confirmat suffragium, quo judicii plenus et in re medica versatissimus Morgagni, in academia Patavina anatomiae professor, explicatum sibi a Pivati negotium egregie comprobavit, eumque, subministratis consiliis, impense cohortatus est ad rem medicinae accommodatam generique humano sructuosissimam novis subinde laboribus perficiendam. XIX. 