[479] LXXV. Observations on Aurorae Boreales in Sweden: In a Letter to Mr. Benjamin Wilson, F. R. S. from Mr. Thorbern Bergman, of Upsal. Amplissime atque Celeberrime Domine, A N T E aliquot dies gratiosam tuam responsionem accepi, qua de tua amicitia favoreque certus, jam omnium primo mihi expeto permissionem in posterum ea, quae mihi communicas, nova, vel actis Academiae Stockholmensis, vel actis Societatis Upsalensis inserendi. Vicissim, si quidquam in meis litteris tibi dignum videatur, quod in Transactionibus Philosophicis locum occupet, per me lubentissime licebit. Read March 18, 1762. Video quoque mihi spem esse obtinendi observationes de Aurora boreali in Anglia habitas. Jam pro 1759 extractum mearum observationum subjungam, hoc enim anno phaenomena haecce paullo attentius contemplari coepi. Pro tempore sequenti successive transmittam. Adnotavi etiam quando coelum nubilum non permisit hujusmodi observationes, ut ratio pateat cur heic non fuerit visa, si alibi eodem tempore quaepiam adparuit. In Januario tam constitutione coeli, quam aliis laboribus impeditus, nullam vidi. Februarius, die 3. hora post meridiem 7 45~ arcus lucidus in N. W. apparuit, quosdam gradus infra ~ Lyrae. Supra vero duo arcus paralleli, quorum extimus ~ Draconis tangebat. V O L. LII. Q q q D. 4, [480] D. 4. h. 5. P. M. elegantissima videbatur Aurora. Radiis undique ab horizonte coivit in coronam 20~ circ. ultra zenith in S. O. Copiosissimi radii e W. S. W. et N. O. prodibant. Color erat sanguineus, praecipue versus horizontem in O. et W. qui tamen intensior debiliorque alternabat ad horam 7. Huc usque valde tranquilla: hora vero 9a quatuor arcus lucidi in N. W. stabant, quorum tres intimi erant paralleli, et minoris curvaturae quam extimus. Hi vero mox surgentes irregularem accipiebant formam, lucidosque radios ultra zenith ejaculabant usque ad mediam noctem; debilius tamen. Haec in toto regno visa est. D. 15. h. 7, 8~. humile lumen in N. W. tranquillum. D. 18. h. 9. 45~. in N. N. W. segmentum obscurum cum margine lucido fuit, multaque fumosa materia, per quam stellae videbantur. H. 11. 15~ valde debilis. D. 19. deflagratae Aurorae tantum reliquiae conspiciebantur, in plaga consueta. D. 20. h. 6. humile segmentum obscurum, cum margine lucido, placido. Media nocte adhuc debiles reliquiae videbantur. D. 27 et 28. nubilum. Martius, d. 17. tempore vespertino debilis, humilis, placidusque, conspiciebatur arcus. D. 18. h. 9. radii e horizontis parte septentrionali versus zenith surgebant, lucidusque arcus formabatur, qui Leonem, Virginem, et Canem minorem, trajiciebat. Undae flagrantes coelum saepius tegebant. In W. initio nihil apparuit, sed dein nubes obscura sese monstravit, quae successive lucidioribus immiscebatur. Post [481] Post h. 10. segmentum obscurum in N. W. colligebatur, quod adhuc h. 11. restabat. D. 22. versus finem crepusculi, varii tractus lucidi, in multis directionibus, coelum trajiciebant. In S. vero segmentum obscurum cum arcu lucido apparuit, paullulum versus O. declinans. Altitudo summa marginis superioris arcus fuit circ. 40~ et amplitudo 180~. Vix ullae stellae segmentum obscurum translucebant. Versus h. 10. adhuc humilior erat arcus radiosque versus zenith ejaculans, unde dein ibidem corona formabatur. Undae flagrantes coelum pervolabant. H. 11. in O. et W. columna sanguinea apparuit. In septentrione vero nihil ex phaenomeno conspiciebatur, tandemque coelum magnis tractibus lucidis tegebatur, qui interdum undarum formam induebant. D. 28. humilis Aurora in N. N. W. Vesperi coelum nubilum fuit d. 1, 2, 3, 4. 7, 8, 9. 12, 13, 14. 20, 21. 26. 29, 30, 31. Aprilis, d. 5. h. 9. in N. N. W. segmentum obscurum cum arcu lucido et radios vibrante apparuit, qui Cassiopeam fere adtingebat, et amplitudinem horizontalem paullo ultra 100~ habuit. D. 16. h. 9-10. elegans videbatur Aurora borealis, quae, jactibus luminosis, usque ad zenith surgebat e nube obscura in N. W. Hora 10. vix reliquiae videbantur. In Maio, Junio, et Julio, nullam conspexi. Forte crepuscula, per totam noctem durantia, multas debiles Auroras extinxerunt. Augustus, d. 16. h. 9. 45. in N. et N. N. O. facularum instar, versus zenith, jactitabantur tractus luminosi. Debile, humileque segmentum obscurum O q q 2 in [482] in N. cum margine lucido, et quasi palis nigris distincto. H. 10. 30~. debiles reliquiae restabant. D. 26, 27, 28, et 29. Aurorae irregulares, seu reliquiae deflagratarum conspiciebantur. Nubilum d. 17. 21. 23, 24, et 25. Septembris, d. 10. h. 9. 15~. varii radii luminosi videbantur in N. W. sed debiles ob splendorem Lunae. D. 11. Luna vix orta, in N. W. debile lumen apparuit, mox vero pars arcus lucidi versus W. et infra hunc undulationes lucidae, variae. H. 10. 15~. arcus lucidus stabat in N. W. qui tangebat margine superiore Arcturum, ~ et ~ Ursae majoris, et quoque Capellam. Margo interior tangebat ~ et ~ Ursae majoris, ~ Aurigae, et ~ Tauri. Aliquot columnae interdum versus zenith sese erigebant. D. 12. h. 9. 30~. debilis illuminatio in N. W. D. 15. h. 9. 15~. in N. W. latus arcus lucidus quadratum Ursae maj. fere adtigit, amplitudine circ. 112~. Palis fuscis trementibus fuit distinctus, et continuo magis surgens, adeo ut h. 10. ultra dimidium arcus elliptici conspiceretur. Per zenith vero transiens in rosam colore roseo prasinoque pulcherrimam aperiebatur. Dein ulterius versus S. progrediebatur: usquedum parum ex hemisphaerio visibili restabat, quod non haecce Aurora peragraverat. Varii tractus, facularum instar, hic illic, deflagrabant. Postea alius arcus debilior priorem jam evanescentem insequebatur, sed non zenith adtigit. Infinitae fere variationes facularum, jactuum, undarumque, usque ad mediam noctem videbantur. D. 16. crepusculo vespertino nondum finito, in S. arcus lucidus paululum versus O. declinans adparuit, et [483] et quoad situm, et quoad figuram, similis illi, qui vespera praecedente in S. restiterat. ~ intra marginem in S. S. O. et ~ adhuc humilior in S. S. W. stabat. Intra W. et N. circa horizontem nubes obscurae lucidis commixtae erant. H. 8. 45~. circa ~ Cygni corona formabatur, ad quam radii tendentes ex toto horizonte elegantissimum praebebat spectaculum. Radii erant densi, fusco, lucido, roseo, prasinoque variegati, et motu continuo tremulo agitati. Corona interdum aperta erat, ut nudum videretur coelum, interdum uti globus lucidus, interdum uti rosa variis coloribus praedita. Post h. 9. omnia debilitata videbantur, sed veloces flammigantes undae coelum pervolabant ultra mediam noctem. D. 19, 20, 21, 22, 23, et 24. Aurorae humiles debilesque in plaga consueta visae sunt. Nubilum d. 2, 3, 4. 6, 7. 13. 17, 18. 25, et 26. Octobris, d. 13. h. 9. 30~. segmentum obscurum cum arcu lucido Ursam maj. adtingente visum. D. 15. debilis illuminatio in N. W. Nubilum d. 2, 3. 8, 9, 10. 16. 24, 25, 26, et 27. Novembris, d. 5. 9. 15, 16. 20, 21, et 22. Aurorae irregulares, humiles, debiles, et materia fumosa commixtae adparuerunt. D. 27. h. 7. 30~. nulla videbatur Aurora, sed h. 9. inter W. et N. N. O. segmentum obsc. irregulare variis hiatibus lucidis adparuit. Striae nigrae cadentes observabantur. H. 10. arcus regularis ellipticus conspiciebatur surgens, usque dum ~ Lyrae et ~ Ursae maj. tangeret. Paullo ante tres radii circa partem [484] partem arcus occidentalem erigebantur, quorum unus lucidam Lyrae adtingebat. Quamvis pars occidentalis debilitaretur, orientalis tamen mansit per plura minuta temporis surgens. Dein novus arcus surgens formabatur, in cujus medio ~ Lyrae erat h. 10. 30~. Valde debilis erat Aurora borealis dum observare desinerem h. 10. 45~. diluculo vero sequente adhuc reliquiae videbantur, flammigantesque undae versus zenith imprimis super Cassiopeam et Aurigam volabant, usque dum h. 7. 15~. luce diurna invisibiles fierent. Nubilum d. 3, 4. 10, 11, 12, 13, 14. 17, 18, 19. 23, 24, 25, 26. et 28. Decembris, d. 9. 45~. in N. W. segmentum obsc. margine lucido, e cujus parte occidentali tres radii ejactitabantur; arcticus seu septentrioni proximus ~ Lyrae adtigit, secundus versus ~ et tertius versus ~ Cygni directus erat. Mox evanescere coepit, et nonnisi placidum debileque lumen remansit. D. 10, 11, et 12. debiles humilesque Aurorae. D. 13. h. 9. humilis latusque arcus in N. N. W. H. 9. 30~. altior clariorque fuit, amplitudine circ. 140~, et adhuc non adtingens lucidam Lyrae. In segmento obs. variae rimae hiatusque conspiciebantur. H. 9. 45~. in W. et N. inflammari coepit, quo tandem totus arcus evanuit. Hora fere 10. circum ~ Lyrae annulus lucidus versus N. apertus videbatur, e quo radius surgebat. Dein undae flammigantes volabant, et h. 10. 15~. parum restabat. D. 14, 15, 16, 17. 19. et 21. Aurorae debiles. D. 25. h. 7. 30~. in N. et N. O. nubes irregulares lucidae. Variae columnae lucidae per zenith transibant. H. 8. vix reliquiae videbantur. Nubilum [485] Nubilum d. 1, 2, 3, 4, 5. 18. 20. 23. 26, 27, 28. 30, et 31. Omnes observationes Upsalae factae sunt, exceptis a 16 Aug. ad finem Sept. quas Mariaestadii ad lat. 58~ 50~. et long. 3~ 58~. ab observ. Ups. occidentem versus, vidi. Perturbationes acus magneticae ex Auroris altioribus saepius observavi, sed ne minimum quidem electricitatis vestigium colligere potui, nec per Virgas ferreas erectas, nec per Dracones volantes. Pro communicatis experimentis circa vitri impermeabilitatem fluido electrico, gratias ago summas. Eadem dudum repetii eodem successu, et coram Societate Regia Scientiarum narravi. Spero quoque, proximo ejus conventu, Te et inter Membra receptum iri. Ex epistola tua experimenta, quorum in prima mentionem feci, felici eventu repetita esse comperio. Institui dein varia experimenta cum nive, quae nec concussionem electricam transmittit. Crediderim si lamina glaciei justae crassitiei obtineri posset, in ea haud aliter ac in vitro electricitatem cumulari posse, sed hac anni parte ejusmodi tentari nequeunt. Longe certe difficilius foret talem formandi laminam aqueam, ut in ea cumulari posset electricitas, sed nondum plene convictus sum de ejus impossibilitate. Quomodo aer concussionem reddat, notum est. Hac vice non nisi unicum addam; scilicet plures mihi accidisse, ut tubi vitrei, in quibus non nisi admodum debilis excitari posset electricitas, insignis virtutis capaces facti sint, si tantummodo intus tenui lamina sulphurea obducerentur. Dein longe fortiorem vim positivam prodiderunt quam antea. 5 Hisce [486] Hisce jam subsisto, valetudine minus integra impeditus. Interea favori tuo me commendo; semper permansurus Nominis tui celebratissimi cultor observantissimus, Thorbern Bergman. Dabam Upsalae, die 28 Aprilis, 1761. 