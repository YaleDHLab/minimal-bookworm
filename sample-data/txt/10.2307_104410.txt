[40] IX. Historia brevis Morbi, quo decessit Reverendissimus Pater Jos. Bolognini, Abbas SS. Bonifacii & Alexii de Urbe, atque Congregationis Hieronyminae Procurator generalis; excerpta per C. M. R. S. Secr. ex Epistola ab Domino Johanne Francisco de Camillis, M. D. scripta ad Virum clarissimum Didacum de Revillas, Abbatem Hieronymianum, in Romano Sapientiae Archigymnasio publico Matheseos Professorem, Regalis Londini Societatis Sodalem, &c. R Everendissimus pater, 50 major, viribus tamen florens, staturae procerae, habitus obesi, & admodum sanguinei, liberaliter sibi victum indulgens, Mediolani (ubi natus est), Bononiae, & Romae, degens, frequentcr, mensibus praesertim Augusti & Septembris, correptus est febri tertiana, modo simplici, modo duplici, vomitu, vomendique nisibus, plerumque conjuncta. Hanc vero, alvo soluta sectaque vena, Peruvianus cortex sollicite adhibitus feliciter semper extinxit. Vomendi incitamentis saepius obnoxius fuit. Proxime superioribus annis non infrequenter aliquot a pastu horis questus est de molesto quodam stomachi ardore, ad quem levandum, vespere & mane ante & post Chocolatae potum, aquam quandoque frigidam, vel, pro tempestate, calidam, bibere consuevit. Quotannis primo vere, ventrem mitiori aliquo medicamine [41] camine relaxare, & venam secare, ad memoratas autumnales ~ febres in more posuit. Vere nuper elapso, assidua & graviora passus est animi pathemata, intensiores subiit labores: fuit ideo tristis, insomnis, sed inprimis cogitabundus. Julio mense, miliari rubra, & prurienti purpura, sed absque febre, aspersus est; ad quam curandam, lactescentes seminum peponum expressiones, & aquam, modo simplicem, modo acredine citri suaviter alteratam, copiose potavit. Hujus mensis 26. vigenti adhuc eadem purpura deambulatione calefactus, quiete postea, & aeris afflatu, admodum refrigeratus est. Itinere iterum incaluit, & mora prope fontem habita a frigidiusculis Eteslis, [N. W.] graviter offensus est. Vespere parce caenavit; praeviis horroribus & rigoribus, febre correptus est, vomitione, evomendique conatibus insuper adjunctis: mox insequente febrili calore leni, minime molesto, nocte placide quievit. Crastino die melius se habuit; insequenti vero die rediit febris cum horrore, vomitione, & gravi capitis dolore. Jamprimum accitus Dominus Camillus invenit R. P. febri afflictum nunc inclinante, memorata purpura non amplius apparente. Nocte erupit sudor, & febris dimissa est. Potionem laxativam, ex manna & cremore tartari, & acredine citri, ad mentem clarissimi Frid. Hoffmanni, haud insuaviter paratam, crastino assumsit mane. Alvo moderate soluta, melius se habuit. Excreta magna ex parte fuerunt biliosa, quae sparsim colore quodam Chocolatam aemulante inficiebantur. Hora 18a redit febris, cum consueta vomitione, vespere vero inclinans. Nocte sumpsit Cort. Peruv. scrupulos duos, in bolum compactos; sed recruduit febris. Vigil & inquietus aeger corticem F evomuir, [42] evomuit, viscidae tenacique, atque eodem Chocolatam aemulante colore nonnihil perfusae lymphae permistum; cujus quidem coloris materiam, non nisi in pulverem quodammodo redactum sanguinem fuisse, ingravescens morbus magismagisque declaravit. Postridie pulsus facti sunt parvi & frequentes: accessit gravis & molestus sinistri orificii ventriculi dolor, & quaedam in sinistrum latus decumbendi difficultas. Manus caeteroquin tactum non incommode inibi patiebatur; utrumque pariter hypochondrium molle erat & tractabile: hodie iterum bolum e cortice Peruviano deglutivit; paulo post violentiores passus est vomendi impetus, haustibus aquae subtepidae sedati. Hora 19a, corticis Peruviani pulv. scrupulos duos ex haustulo aquae cardui benedicti potavit: spongiis aqua imbutis hypochondria fovebantur; & oleum amygdalinum sine igne extractum subinde hausit. Post meridiem febris remisit; sumsit aeger corticis Peruviani drachmam unam ex aqua cardui benedicti; post 4 horas item. Cras mane excreta rubente floridoque deprehendi aspersa sanguine: permanebant adhuc ventriculi passio, vomendi nisus, inquietudo, & non parvus virium languor. Paullum ante meridiem insensibiliter recurrit febris, pulsus evaserunt debiliores & frequentiores. Adaucta videbatur voluntas vomendi; & per vomitum ejecta est viscidula lympha sanguine conspersa; successive superne per os, & inferne per alvum, atrum & coagulatum sanguinem copiose ejecit aeger. Confectionem Hyacinthinam, in aqua totius citri solutam, parce & per intervalla sorbuit. Post meridiem, senior medicus accersitus est in concilium; unde tria decreta sunt; sanguinis missio; febrifugi corticis reiterata potio, permixti bolo Armenae, vel terrae sigillatae, ac [43] ac in aqua plantaginis soluti; & selectus & moderatus usus cordialium; a V. S. aeger nil profecit; immo debilior evasit. Jusculum exinde, ut reficerentur vires, exhausit ex carne vitulina, ovi vitello superaddito. Haud multo post brevissime deliravit. Intra horas tres quatuorve obmutuit; & tertia exinde hora tandem, non sine summo angore, una & anhelitu, frigido caput perfusus sudore, piam animam Deo reddidit, sexta ab invasione febris, quarta a decubitu labente die. Rejecti sanguinis pondus aequabat libras fere octo; Peruviani corticis deglutiti unciae dimidium; & olei amygdalini uncias quatuor. Transactis horis decem & octo aperiendi cadaver mihi munus assumsi; & occurrit primo corpus solidum, & succi plenum, abdomen insigniter elevatum, & dorsum subnigris quibusdam maculis variegatum. Universalibus sectis, diductisque tegumentis per amotum sternum in thoracem viam reseravimus. Exemimus spiritualia viscera, & exsectis sanguiferis modicum fluxisse sanguinem deprehendimus. Exterior pulmonum facies in parte praesertim postica nigricans apparuit. Pertractatis deinde pulmonibus, in praeternaturalem tensionem, & duritiem, eosdem abiisse; & diversimode dissectis interiorem eorundem substantiam sanguine fere orbatam offendimus, ac colore cophae proxime aemulantem. In pericardio reperta est modica lympha, eaque admodum obscura. Cor invenimus debili atque flaccida substantia donatum. Patebat in eodem foramen ovale; illudque adstantibus spectandum exhibuimus. Auricularum, & ventriculorum cavitates modicam sanguinis nigri & coagulati asservabant quantitatem. Diaphragmatis convexa pars ventriculo respondens inflammata: F 2 concava [44] concava vero eundem tangens, nigricans offensa est. Inibi etiam sanguifera vascula turgebant, & elevabantur. In aliis thoracis partibus nulla labes emicuit. Sectione producta abdomen aperuimus, quod multo adipe refertum erat. Omentum vidimus crassiusculum, naturaliter tamen constitutum. Hepar apparuit externe in parte convexa colore prope naturali; in concava vero, qua ventriculum tangit, obscuro & atro. Internam ejusdem substantiam subpallidam & debilem, cultro haud difficulter cedentem, & sanguine propemodum orbatam adinvenimus. Lienis substantiam conspeximus nigricantem, & plane corruptam; quae ab investiente membrana, tanquam a marsupio continebatur. Renes, mesenterium, & reliquae partes, ferme carebant sanguine. In majorem nos traxit admirationem canalium alimentorum perlustratio. Tota enim oesophagi interna facies, inequaliter tamen, nigro & coagulato aspergebatur cruore. Ventriculus tumens & inflammatus visus est. Ejusdem cavitas magnum aquei fluidi, sanguini atro & foetenti commixti claudebat pondus. In eodem fluido quasdam olei amygdalini supernatantes guttulas deprehendimus. Vasa ventriculum perreptantia sanguine erant turgida, & elevata, ea potissimum parte, qua brevia, sic dicta, locantur. In fundo ad distantiam quatuor ferme digitorum a pyloro praeter expectationem conspicuus factus est tumor, orbicularem figuram prae se ferens (TAB. II. Fig. 9.) ad instar mali aurantii, & uncias quinque fere ponderans. Elevabatur hic inter ipsius ven triculi membranas. In eminentiori ejusdem parte foramen conspeximus pariter orbiculatum, quod dimidi um digiti transversi latitudinem adimplebat. Tumor praefatus externe ex atro rubescebat. Quoad substantiam sarcomatosus, [45] sarcomatosus, & de genere carcinomatum, fuit habitus. Tota insuper intestinalis longitudo externe rubebat; immo intestina tenuia evirescebant. A pyloro per totam buodeni extensionem insignis sanguinis atri & coagulati quantitas est adinventa. Brevis jejuni pars nullo faedebatur cruore, & reliquum ejusdem cum adnexo ileo, partim atro & coagulato, partim florido & rubente, repletum erat sanguine. Colon per totum, & praesertim ejusdem amplior pars, uti & intestinum rectum, putrido & faetido cruore onerata, detecta fuere, quin ulla in toto intestinorum systemate appareret sanguiferorum dehiscentia. Sequuntur delineationes memorati tumoris, cujus dissectionem non paucis ab extispicio peracto remoravimus horis. Vide T A B. II. Fig. 9 & 10. Fig. 9. Exhibet naturalem tumoris magnitudinem & statim a cadaveris sectione figuram; quae post 18 horas paullo compressior fuit, ut in Fig. 10. A, Foramen in eminentiori tumoris parte, ejusdemque medietate adapertum, orbicularem figuram prae se ferens. B B B, Inferior tumoris pars, sive basis, ventriculi fundo ad distantiam 4 dig. transversorum a pyloro firmiter innixa; ubi vasculis sanguiferis refertur in ejusdem corpus extensis. E E, Ventriculi pars secta & diducta, ut expositi tumoris magnitudo & figura commodius conspicerentur: productione interioris ventriculi tunicae tumorem investiente. Fig. [46] Fig. 10. Demonstrat verticalem tumoris sectionem. A, G, H, Flexuosa tumoris cavitas, ex foramine A, Fig. 9. oblique in ejusdem corpus descendens, quae in centro in duas minores cavitates H I, H K, ditimitur. I K, Alia major in fundo tumoris cavitas, per quam ad praefatas minores patet aditus. In hoc tumoris cavo modicum offendimus ichoris, qui solo contactuargenteum perspicillum denigravit. M M, Interna & sarcomatosa tumoris substantia. Philos.Trans.No. 472. TAB.II. L Fig. 9. Fig. 2. A P. 45. L l Fig. 3. L ~ E A ~ B Fig. 4. ~ P. 50. L B ~ Fig. 1. P. 48. C ~. 2. P. 49. C Fig. 3. P. 49. C l A L Fig. 8. P. 66. 4 E D 50. 