(313) IX. Anatomia senis decrepiti, annorum 109. facta Tiguri, die 2. Feb. 1723. A Joh. Jacobo Scheuchzero, Tigurino, Med. Doct. Matheseos Prof. & Regiae Societatis Socio. S U O S habent characteres varii aetatis gradus. A fluiditate ascendit homo sensim per soliditatis varias mutationes, donec cum rigiditate & fibrarum veluti immobilitate amittat vitam. Nec contemnendi est usus haec in medicina consideratio. Accidit ante menses aliquot, ut ob decrepitam suam aetatem & raram, in Nosocomium fuerit receptus Johannes Leonhardus Vopper, Rhaetus, Sharaniensis ex caetu Glantino Faederis superioris. Is juxta tenorem testimoniorum lucem primum vidit, 1. Maij 1614. A. 1634. Metalli fossor in vena sepultus, per horas 33. sub terra jacuit: Mortuo, quam vivo, similior inde protractus, propter Abdominis validam, quam passus est, pressionem, inde ab illo tempore incontinentia urinae laboraverat. A. 1637. iter fecerat per Hungariam, Turciam, Terram Sanctam, reversus Venetias. Post A. 1639. militem egit sup Capitaneo Casparo de Monte, in servitiis Caroli Ducis Lotharingiae, in statu Mediolanensi, & A. 1663. in Lusitania, sub Colonello F. Planta. A. 1682. interfuit obsidioni Viennensi, & in ultimo bello obsidioni Landaviae & Cladi Hockstettensi. Ita vitam, per varios casus & mille rerum discrimina, protraxit senex noster ad annos 109. menses 3. In cadavere observavimus, cursorie veluti, (non equidem licuit per temporis angustiam sectioni diu immorari) sequentia. In (314) In abdominis cavo erat, parva quidem copia, serum sanguinolentum extravasatum. Intestina tenuia fuere omnia inflammata, rubro colore tincta, & Duodenum prae primis integrum admodum dilatatum, interna sui parte fracidum prorsus & gangraenosum; Omentum prorsus emaciatum, ut vix agnosci potuerit: Pancreas contractum: Hepar sanum: Vesicula fellis bile repleta: Ductus Choledochi eadem turgidi, & tota vicinia Intestinorum & Mesenterii virore infecta, ut alicubi extravasata videretur bilis, cujus egressum in Duodenum invenire haud potuimus. Prope Pylorum, in Ventriculi superiore parte, aderat expansio veluti flatulenta, nuce juglande major. Renes sani, ut & Lien, cujus exterior membrana, jucundo admodum spectaculo, obsessa erat hinc inde maculis nivei candoris, magis minusque latis, quae primo intuitu referebant pustulas Variolarum maturas, sed cartilagineae prorsus erant duritiei, & ultra superficiem reliquae membranae aliquantum elevatae. Observo heic, antequam progrediar ulterius, non duntaxat rigescere fibras, & contrahi suprema aetate, sed tantum non insensiles fieri; nemo quippe juvenilis vel consistentis aetatis pateretur inflammationem Intestinorum, qualis haec fuit, absque acutissimo dolore, de quo tamen aeger post senile delirium, quod aliquamdiu est perpessus, ad se ultimis vitae diebus rediens, nihil est conquestus. Cartilaginea illa Lienis crusta manifesto est indicio, posse ita rigescere membranas, ut tandem indurentur. Thoracis apertio non parum facessebat laboris. Fuerunt quippe non solum Sterni illae costosae prominentiae, alias cartilagineae, heic plane offeae, sed & cum ipsis Costis tantum non continuae, indicio manifesto, Cartilagines fieri successu temporis osseas, quemadmodum membranae & arteriae fiunt cartilagineae, & ex cartilagineis non semel osseas narrant Historiae. Pulmones viridantibus passim (315) passim maculis obsessi, in utroque Thoracis latere, postica sui parte affixi erant Costis: Pericardium amplum & multo sero refertum, cujus & aliqua portio in cavo fluitabat Thorace. Cor ipsum vidimus satis amplum, imprimis Auriculas dilatatas praeter modum, & tum hasce, tum Ventriculos sanguine concreto refertos, unde patet substitisse tandem sanguinis motum, propter defectum contractionis elasticae in tubulis arteriosis, & Cordis machinam sanguini ad concretionem disposito expellendo non amplius fuisse sufficientem, imo propter nimiam resistentiam obrutam. Praestabat Tendinem illum, quo Cordi inseruntur arteriae, vel osseum plane, vel cartilagineum saltem: Osseus sane, quod novimus, fit in Cervis adultioribus, unde Os de Corde Cervi. Et sane aliquid tale offendimus, nimirum Valvulas semilunares, praeprimis Aortae, cartilagineas pene, praecipue media sui parte. Aortam ipsam descendentem observavimus valde amplam, diametri duplo majoris, quam est Gula, Parisini circiter pollicis. Gulae instratae passim erant Glandulae lentiformes induratae. Amplitudo illa Aortae indicat tardiorem ultimis forte vitae annis progressivum motum sanguinis, unde arteriae, quae propiores sunt Cordi, fuere sensim dilatatae, sicuti saepe observamus dilatari adeo, ubi nimia est molis resistentia, ut in Aneurisma abeat egrediens e Corde Arteria magna. Pergimus ad Caput, ubi praedura Cranii substantia rursum solito majorem poscebat laborem: Suturae, imprimis Sagittalis & Lambdoidea, erant ferme obliteratae, nec prorsus penetrabant utramque Tabulam, ut nulla fuerit per illas e cavitate illa magna Capitis perspiratio, & succus ille Ossium nutritius, inter fissuras Suturarum extravasatus, factus quoque fuerit offeus. Foramina quidem tria quatuorve satis ampla, in supremo vertice, ad latas utrumque Sinus Sagittalis, pollicis ferme distantia ab invicem visuntur, internam Laminam ad externam usque penetrantia, (316) absque quod ullum illorum utramque perforet Tabulam. Dura Meninx triplo fere crassior fuit, quam est ordinarie, coriacea pene: Pia separabatur facile, nimio utpote irrigata sero, a Cerebri substantia: Ventriculi omnes sero erant referti, quod sat magna copia quoque fluitabat in Cerebri basi, imprimis ad Spinalis Medullae egressum. Plexus Choroides Glandulis pisalibus, lympha coagulata refertis, erat obsessus: Septum pellucidum egregie poterat conspici: Caeterum Cerebri ipsa substantia, imprimis interioris, flaccidior solito. Innotuit mihi, inde ex quo obiit decrepitus noster, retulisse eum personis side dignis, quod pater ejus, seculum jam supergressus, tres genuerit liberos, & ex majoribus pauci infra seculi aetatem obierint. Hoc certum est, nostro natam filiam Mariam Magdalenam ex uxore Ursula Hirzelia de Naniken pagi Tigurini, quae S. Baptismatis charactere signata fuit Diessenhovae, 18 Aug. 1707. F I N I S. L O N D O N: Printed for W. and J. Innys, Printers to the Royal Society; at the Prince's-Arms, the West End of St. Paul's Church-Yard. 