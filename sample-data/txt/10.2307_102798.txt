VII. Excerpta ex literis D.PetriHottonMed. & Botan. Prosess in Acad.LugdunoBatava,ad Editorem de Acemella & ejus facultate lithontriptica. ATtmella, Acemella, & Hacmella, istis enim nominibus missa mihi anno 1691 semina ex insula Ceylon, ubi nascitur & familiaris est. An & in Malabar aliisve Indiae regionibus proveniat compertum non habeo. Cum barbarica sint hujus plantae nomina, de eorum originatione nihil habeo quod afferam. Ipsa vero planta, quam colui ipse Anno 1692. Flores fert, in caulium summis, ex multis Flosculis tubulosis coagmentatos in caput coactos, & Perianthio Hexaphyllo aut Polyphyllo suffultos, perquam similes Chrysanthemo Curassavico alato caule,Flore aurontio; cujus Icon exstat apud Pluknet Phytog. in Par. Batavo Hermanni. Horto Monsp. Magnol & Volkameri Flora Noribergensi, (761) gensi, sed luteolos, quibus excussis sequuntur semina ex~ grysea, longa, plana, summa sui parte duplici arista praedita, ipsis flosculis subjecta, caules edit quadratos Foliis conjugatis Lamii aut Urticae longioribus & acriusculis vestitos ex quibus Conjicitur spectare hanc plantam indubie ad Corymbosarum gentem & genuinam esse sobolem ejus generis, quod Bidens a semine bidente vocat Caesalpinus eumque secutus Tournefortius. Quare cum haefenus nomine careat haec planta hoc ex ipsius plantae ingenio ei imponendum censeo. Bidens Urticae folio Lithontriptica Zevlanica. Inter omnia enim Medicamenta quae in comminuendo calculo valere perhibentur, planta haec nuperis annis facta est celeberrima, inter nostros homines qui in memorata insula vivunt & novissime quoque apud nos multam nacta est celebritatem. Miles quidam, qui primus Anno 1690. Societati nostrae Indicae indicium hujus herbae dedit, profitebatur se plusquam centum aegris ejus ope liberasse a calculo & Nephriticis doloribus: quam & cum successu usurpatam in duobus aegris calculosis testantur in literis eodem anno adSocietatem Indicam Datis Gubernator & Supremus Batavorum Concessus in insula Ceylon, aiunt enim in iis deturbatas expulsasque fuisse multas, arenulas, minutosque calculos absque ullo fere dolore. Primus Nosocomii urbis Colombo, quae sita est in memorata insula Chirurgus, Vir, ut videtur industrius plane & diligens in literis Anno 1699. ad me datis, in rei veritate testari se posse asserit, efficacius medicamentum contra calculum & Nephriticos dolores repertum hactenus non fuisse, qui & porro addit tres ejus species a se <inferred>multa</inferred> investigatione inventas quarum prima foliis amicitur dilute virentibus & semen producit itidem luteum: Secunda folia edit sature virentia & semen producit itidem luteum: Tertia semen nigrum profert & ~ majoribus foliis vestitur quam reliquae duae, quas D d d d d d vir(762) virtute praestantissimas esse asserit, denique subjungit fertilissimam esse hanc plantam, quaeque plusquam decem millia seminum gignit. Hujus usurpantur folia, semen, quod prae caeteris partibus laudat praefectus ille noster nosocomii Zeylanensis, Radix, caules & rami. Folia Lecta antequam flores prodeunt in umbra Siccata & in pulverem comminuta dantur in convenienti vehiculo aut aquae calidae infunduntur, bibiturqne ea infusio instar infusionis herbae The. infunduntur & Spir. vini & paratur per destillationem Spritius ex Radice, caulibus & ramis. Flores, Radices extractum & Sal in Pleuritide Colica & febribus feliciter se usurpasse testatur alius quidam Nosocomii Zeylonensis praefectus. Atque haec sunt, quae mihi innotuere ex litteris Colombo ad Societatem nostram Indicam & ad me datis de herbae hujus facultatibus, utendique modo. Ex duobus Chirurgis primo memoratus, qui satis accuratus mihi videtur observator, laudat quoque in suis litteris a vi lithontriptica cortices Radicum ipsasque Radices herbae cujusdam Mangul Caranda pottu Zeylanensibus dictae, at, quae illa sit, me latet. Etiamsi autem modus & ratio qua agant haec aliave vere lithontriptica habita medicamenta non facilis sit explicatu, durum tamen videtur nullam plane fidem habere viris fide dignis. Ego vero haec experientiae debite institutae saepiusque repetendae Committo. 