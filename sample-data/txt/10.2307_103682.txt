Philo: Trans: No. 400. Fig. 1. d Fig. 2. 4 1 c f ~ 5 a 3 6 b a 7 a a a Fig. 3. Fig. 4. F F B C G H G D A F D D D D E A A A XI. Ingens Materiae Purulentae copia cariem & separationem totius Ossis Mali, &c. inducens, & per triennium ex Ore Pueri defluens, observata a Domino Petro Hardisway, M. D. D I E Sexto Mensis Febr. 1724. advocabar ad Puerulum decennem, qui a sex septimanis febre lenta decumbebat male multatus. Praescriptis quae res postulabat remediis, intra sex vel septem dierum spatium a morbo liber evasit: Verum diebus aliquot elapsis, ingens in Genae dextrae interioribus subortus est Tumor, puero nihilominus, quoad caetera bene valente. Ore ejus aegre diducto, in conspectum veniebat ingens Puris quantitas, at unde manaret, prae Pueri protervia non licuit pro hac vice explorare. Ideo consulebam tantum, ut ficum in lacte coctam ad tumorem emolliendum, atq; si fieri posset rumpendum admoverent. Mane sequenti Os incredibili fere Puris copia, teterrimi odoris (tumore interea disrupto) diffluebat. Gargarismate modice detergente praescripto, circa vesperum Pus pari omnino quantitate (375) quantitate atq; prius depluebat. Mirabar sane unde hoc provenire posset, cum Ulcus in Gena tanto proventui nequaquam sufficere videretur; suspicabar autem (faetore prae caeteris suadente) materiae istius fontem in capite alicubi intra ossa latitare: quod cum paulo diligentius investigarem, ecce Os Maxillae superioris ad dextras carne (quae quasi semicocta utrinq; recesserat) denudatum prorsus atq; Carie correptum, & ex Dentium Alveolis (dentes enim puerulus, ceu inutiles, suis nullo negotio jam extraxerat digitis) hoc materiae purulentae profluvium jugiter delabi: quapropter Chirurgus e vicinia advocatus est, cui committebatur negotium. Huic suadebam, ut dum Ossis medelae incumberet, Ulceris itidem detersioni & consolidationi operam daret; verum quicquid dicerem, nulla quaecunque Genae suppuratae adhibere voluit medicamina: quo factum est, ut ea iterum in molem ingentem, atq; altera (sinistra sc.) duplo major cito excresceret. Mandibulae Cariosae solummodo penicillum tinctura quadam, forsan Myrrhae, imbutum applicabat. At longo temporis spatio tandem emenso, cum parum sua tinctura proficeret, hamulo admoto, quod temporius factum debuerat, Os Mali integrum evellebatur. Ab Ossis extractione Gena nequicquam subsidebat, sed potius incrementum sumebat, & materiae purulentae copia nullatenus minuebatur. Osse autem abrupto, Ossis Palati dimidium cum Narium Septo absumptum est; parte etiam infima Orbitae oculi simul abrepta, ut in Iconibus adjectis clarius ostendere sim conatus. His addendum, quod Tumore Processui Zygomatico superstiti incumbente, Gena mole duplo insignior sinistra extat, & oculum paene claudit, pure quasi ex fonte perenni indesinenter fluente. Fig. 1ma. Facies Ossis externa. a, a, a, a, a. Alveoli Dentium. D d d b. Dens (376) b. Dens molaris remotior. c. Pars Orbitam oculi faciens. d. Pars Ossis ubi abruptum circa Nasum. e. Pars Ossis ubi Processus Zygomaticus terminatur. f. Pars Ossis sub Labium superius. Fig. 2da. Forma interior Ossis. 1 Pars ad Nasum abrupta. 3 Pars Mandibulae exterior & Dentis alveolus. 4 Pars Ossis oculum attingens. 5 Pars Maxillae remotior. 6 Pars Naris dextrae, septo abrupto. 7 Dens Molaris. Fig. 3tia. Os resupinatum exhibet. D, D, D, D. Pars Ossis Palati. E, E, E. Alveoli dentium. F, F. Pars Mandibulae exterior. G. Pars anterior ejusdem. H. Dens Molaris. Fig. 4ta. Facies interior Ossis parum reclinati. A, A, A, A. Pars Mandibulae, & Alveoli Dentium. B. Locus ubi os abruptum circa Nasum. C. Pars ossis Oculum attingens. D. Maxillae pars remotior. E. Dens Molaris remotior. F. Pars Ossis Palati. G. Pars Naris dextrae septo abrupto,ut in Fig.2da.No.6. Post haec, idem vir peritissimus per Literas die 24. Decemb. 1727. datas, Editorem certiorem fecit, ``Tumo`` rem supra descriptum in eodem adhuc remanere statu, `` Materia Puriformi Os & Fauces pro solito irrigante. `` Puer caetera sanus edit, bibit, dormit, & una cum `` aliis suae aetatis quotidie alacriter ludit. F I N I S. 