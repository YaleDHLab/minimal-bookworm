Tab = 1 Fig = 1 5 3 6 2 4 Tab = 2 Philos = Transact= ~ = ~ 3 Fig = 1 2 4 5 6 7 (2045) II. Epistola D. Joannis Philippi Breynii, M. D. & Societat. Reg. Soc. De Plantis & Insectis quibusdam rarioribus in Hispania observatis. Viro Celeberrimo, Domino Hans Sloane, Med. Doct. & Illustriss. Societati Reg. Angl. a Secretis &c. Joannes Philippus Breynius, J. F. S. D. Nullae quamvis ad meas Roma, ut Tuis & Illust. Soc. Regiae mandatis morem gererem, ad Te datas, quibus praeter nova quaedam literaria, artem imprimis nostram spectantia, Alcyonii cujusdam elegantissimi iconem & descriptionem, una cum mea de Alcyonii semine conjectura addideram: nullae, inquam, quamvis mihi redditae sint responsoriae, ex quo minus forte eas ad palatum fuisse tuum possem colligere; praesentes tamen iis superaddere sum ausus, ut si invitatorias a te ad scribendum obtinere non valeam, prohibitorias saltem, quae calamo meo nimia prurigine forsitan tibi, Vir Celeberrime, gravioribus negotiis obruto, molesta laboranti, altum imponunt silentium, extorqueam. Ut autem abque ulterioribus verborum ambagibus ad rem ipsam accedam, paucis dicam, me valedixisle Romae elapso mense Januario, transiisse Loretum, Anconam, Bononiam, Ferrariam &c. tandemq; non leviter rigidiori tunc temporis, quam mihi imaginatus fueram, bruma tentatum attigisse Venetias. Ut ut autem nihil de splendidissima hac Urbe literis hisce inserere constituerim, perillustre tamen Excellentissimi D. Christini Martinelli, NobiN n n n n n n n n n n n lis (2046) lis Veneti & summi, ut caeterarum bonarum artium & scientiarum, ita & Rei herbariae Patroni Nomen, ob fervidissimum, quo Botanieem prosequitur, amorem, & plurima mihi etiam non merenti praestita officia, intactum relinquere, piaculum duxi. Post quinque hebdomadarum dimoram Venetiis Patavium~me contuli, ad celeberrimam in arte Machaonia praesertim Academiam, quam etiamnum, licet Studentium numerus, illo, qui fuit quondam, longe sit inferior, Clarissimis in hac arte Professoribus (quibus ex meliori luto sinxit praecordia Titan, quique excusso miserrimo auctoritatis jugo, vere rationalem, mechanicam puto Philosophiam & Medicinam libere profitentur) ceu tot luminibus corruscantem deprehendi. Sufficiet nominasse Gulielminum, Mathematicum & Theoreticum insignem; Ramazzinum maximae eruditionis Virum; Vallisnerium, uti in omni Medicinae parte versatissimum, ita in Insectorum indagine, eorumq; (secus ac plutimi hoc aevo faciunt, Insecta collegisse, obiter descripsisse & depinxisse satis esse rati) generationis & Metamorphoseon hoc seculo non agnoscente parem, quod praeter ipsius scripta Italico Idiomate edita, Opera testabuntur brevi edenda & Illustriss. Societati Reg. consacranda; quibus futilem esse spontaneam Insectorum generationem ex putredine, contra nonnullos etiam Neotericos, qui haud parum in hac arena desudasse existimantur, non vanis speculationibus, sed solidissimis Praeceptoris sui M. Malpighij immortalis memoriae Viri vestigiis felicissime insistens, demonstrabit experimentis & observationibus. Sufficiet, inquam, nominasse D. Abatem Felicem Viali primi subsellij Botanicum, Viscardum Anatomicum, Marchettum Chirurgum, deniq; D. Abatem Fardellam vere Philosophum, ut alios sileam. Horum omni laude majorum Virorum humanissima doctissimaque consuetudine (ad quam Hortus accedebat publicus, nec non ille Excellentissimi D. Joannis Francisci Mauroceni, Nobilis Veneti & h. t. Oratoris serenissimae Reipubl. apud summum Pontificem &c. Maecenaotrum Rei Botanicae Principis, qui uti me praesentem Romae, ita (2047) ita jam abscentem Patavij variis cumulavit honoribus & obsequiis; rarioribus plantis Alpinis praesertim & Siculis superbientes)adeo mox fui captus, ut in animum moras hic, & quidem longiores nectere induxerim, me totum & unice studiis, a quibus varia itinera & alia hinc inde observanda me diverterant, redditurus; nec defuit proposito successus. In hoc autem suavissimo otio, in quo tamen ut verum Tibi absq; jactantia fatear, nil fui minus, quam otiosus, cum Ephemerides meas Hodaeporicas qualescunq; evolverem, incidi tandem in illum candido mihi semper notandum lapillo diem, quo me Hispanorum terram, fugitivo quamvis pede pressisse per vitam gloriabor. Subiit mox animum meum cogitatio, me forte non, quod dici solet, oleum & operam perditurum, nec opellam tibi ingratam praestiturum, si illius diei tibi & Illustriss. Societati Reg. brevem quandam exhiberem ~ ~, quam accipe sequentem. Anni elapsi d. 31. Augusti Styl. Angl. potentissima Classis bellica Anglo-Belgica ventis adversis & tranquillitatibus nimium retardata, jactis in sinu maris, qui est prope parvulum oppidum Alteam in regno Valentiae, anchoris, ut dulcium aquarum penuriae, qua laborare incipiebat, novarum collectione mederetur, certus mox militum nautarumq; numerus Praesectorum jussu, in littus, ad fluvii non quidem magni, sed limpidissima & faluberrima lympha ex proximis montibus devoluta veloci cursu in mare sese exonerantis descendit ostia. Ego terram hanc, quam eminus videbam, cominus quoq; accuratius incredibili lustrandi flagrans desiderio, die subsequente ante ipsum solis ortum & ipse visitavi littus, per integrum diem hinc inde, quantum limites a militibns praefixi permittebant, sedulus oberrans. Regio erat <inferred>alpestris</inferred>, saxosis elatiorum montium jugis in ipsum caelum sese quasi abscondentibus; mare inter tamen & praedictum flumen oppidumq; planities videbatur satis spatiosa, arenosa partim, partim argillacea, quae postmodum in jamjam descriptos montes sese extollebat, quaeq; frumento Saracenico ex parte consita, maximam partem vero inculta N n n n n n n n n n n n 2 mihi (2048) mihi certe ob rarissimarum plantarum numerum longe a Natura cultior, & quovis horto gratior campus. Omnia caelesti adhuc madebant rore, qui in hisce Regionibus, uti nosti, esse solet longe liberalior, pluviarum, utpote rariorum hic aestivo tempore defectum aliquomodo supplens; uti hoc tempore quoq; eum ad digiti latitudinem solum penetrasse observabam. Sed roridam hanc lympham brevi dissipabat aestuans Syrius,hoc die ferme intolerabilis; ita ut solum paulo ante dicta lympha tam benigna a Matre Natura perfusum, mox quasi squallidum & exustum spectantium sese offerret oculis. Littus ipsum arenosum erat, innumeris silicibus variae magnitudinis conspersum, sed quod mirabar praeter nodosas vilium algarum radices & paucas aliquot pilas marinas habebat nihil, ita ut ne unicum quidem fucum aliamve plantulam marinam, aut vix ullam concham me vidisse meminerim. Nullos quoque,etiamsi quaesiverim, reperi lapides aliqua figura insignes. Saxum vero ex quo Montes maxima ex parte componebantur coloris erat grysei, nec uti hariolabar insignis duritiei. Vegetabile regnum largiorem mihi praebebat messem, utpote quod,tam delectabili &tam rara oculos pascebat, nares & manus varietate; ut oculus in nullam plagam converti posset, in qua non rariorem mox deprehenderet herbulam; nares nullibi ab exhalationibus aromaticarum & odoriferarum varii generis plantarum per atmosphaeram dispersis non ferirentur; manus vero licet nunquam feriarent, operi tamen impares essent. Sed ne dum multa dico, nihil dixisse videar, occupato in generalioribus calamo, en paucarum quarundam, ex multis a me observatis, stirpium tumultuario ordine congestum catalogum: Nerion fl. rubescentibus, C. B. P. Oleander, Laurus rosea, Lob. Hujus quam plurimae arbusculae tres pedes vix excedentes floribus siliquisque onustae supradescriptam planitiem decorabant. Siliqua dulcis, C. B. P. cum fructibus maturis. Lentiscus vulgaris, C. B, P. copiose cum fructibus in littore; raro 4 pedes superabat. Pinus (2049) Pinus maritima minor, C. B. P. Rhamnus maritima. saxatilis, capillaceo folio, Inst. R. H. copiose baccis nigris gravidus inter saxa. Folia quidem non erant vere capillacea, sed tamen admodum angusta & longa. Thymelaea fol. Lini, C. B. P. copiose. Thymelaea tomentosa foliis Sedi minoris, C. B. P. Sanamunda tertia Clus. cum flosculis admodum frequens. An praecedentis varietas foliis inferioribus Myrti incanis? An vero Thymelaea Hisp. foliis Myrti incanis, Inst. R. H? Erica foliis Corios, multiflora, J. B. Malus punica sativa, C. B. P. Myrtus angusti folia, Baetica, C. B. P. Palma, C. B. P. hujus unica arbor altissima plantata videbatur. Palma humilis, spinosa, J. B. Inter saxa frequentissima, fructibus faeta maturis aurancei coloris. Haec pumila erat admodum, utpote truncum vix emittens, nec folia ultra pedem & dimidium erigebantur; eam differre existimo a Chamaeryphi, cujus excelsas arbores in Belgij & Italiae hortis me observasse memini. Sapor fructuum dulcis est cum insigni adstrictione. Convolvulus argenteus elegantissimus, foliis eleganter inscisis, Inst. R. H: Tithymalus Hispanicus, folio longiore cordiformi, Inst. R. H. Centaurium minus Hispanicum, floribus minoribus. Centaurium minus, spicatum, flore rubro, Hort. R. Par. Coronopus Siculus, fruticosus, platyphyllos, Boccon. Marrubium Hisp. supinum, foliis sericeis argenteis, Inst. R. H. Rosmarinus Hortensis, angustiore folio, C. B. P. nascitur copiosissime in planitie. Thymum incanum minus. An Thymum supinum, candicans,~odoratum, Raij Syn. Stirp. ext. Brit. Lavendula Hisp. latifolia tomentosa, Inst. R. H. Origanum Onites, C. B. P. Origanum Creticum, I B. He(2050) Helianthemum Thymi folio, glabrum, Inst. R. H. Cistus fol. Thymi, C. B. P. Salicaria Hyssopi folio angustiore, Inst. R. H. Hyssopifolia minor angustioribus foliis, C. B. Pin. Helianthemnm foliis Rorismarini splendentibus, subtus incanis, Inst. R. H. Cistus Ledon fol. Rorismarini subtus incanis, C. B. Pin. Hypericum tomentosum,supinum,minus, s. Monspeliacum, C. B. P. Cistus mas, folio rotundo, hirsutissimo, C. B. P. Cistus Ledon, foliis Rorismarini hispidis, C. B. P. Vulneraria Hispanica frutescens Cisti Halimi folio incano, nunc simplici, nunc terno, flore luteo, spieato. Hanc novam mecum judicavit Cl. I. B. Triumfetti. Doryonium Monspeliensium, Lobel. Anonis non spinosa, flore luteo, variegato, C. B. P. Jacobaea Hispanica, Rorismarini foliis, Inst. R. H. Polygonum maritimum, Hispanicum, caulibus longissimis, Inst. R. H. Flagella saepius tres vel quatuor pedes adaequant, soliis ubi florent ut plurimum vidua. Adiantum foliis Coriandri, C. B. P. frequentiffimum ad rivulorum margines. Sed haec, ne sicca Graminum speciosiorum licet, Cyperorum, Juncorum aliarumq; Plantarum enarratione tibi stomachum moveam,sufficiant. Itaque cum delectat varietas ad Animalia transeo; ex quibus non Leones feroces, nec turrigeros tibi referam Elephantes,hos enim a me jam~non expectas; sed vilia & abjecta aliquot delineabo Insecta, mole ut ut longe, non tamen artificio,jam jam enumeratis minora. Quod equidem non fugit tot ex vestratibus Clarissimos Viros, qui in eorum Historia componenda, tam anxie desudarunt & adhuc desudant. Ex immenso igitur Locustarum sc. Papilionum, Phalaenarum, Libellarum, Cochlearum, &c. a me in Hispania observatarum numero, pauca saltem annexorum Schematum ordinem secuturus delibabo. Tabulae (2051) Tabulae primae igitur Fig. 1. Locustam exhibet, quae an descripta sit, nec ne ignoro, certe mihi videbatur rarissima. Coloris erat viridis elegantissimi, figurae vero & magnituditudinis, quae in figura exprimuntur. Trade sese movebat alis destituta, quarum locum in tergo, immediate sub clypeo duae parvulae, rotundiusculae, lutescentes occupabant membranulae. Caput antennis ornabatur longissimis, & articuiatis viridibusque pariter. Unicam saltem videbam Oleandro insidentem. Figura 2. adumbratur Insectum, quod ab Aldrovandro in Hist. Insect. L.4. T.5. f. 2. & 3. nomine Bruchi insolentis figurae depingitur describiturque; sed descriptio ejus manca est & Icon minime accurata. Caput huic meo Insecto erat oblongum, superne cristatum, & duabus brevissimis antennis anterius donatum. Corpus & Crura tenuissima, cauda vero latiuscula,articulata, circumflexa ac in ambitu crenata, fimili eminentia per medium excurrente. Quiescens Corpus cum binis anterioribus cruribus complicatis erectum tenebat, progressum vero ijs quoque ad ambulandum utebatur, quae nihilominus pro arripiendo victu forcipum instar primario mihi videbantur fabrefacta. Color totius ex cinereo erat luteolus, maculis fusco-nigricantibus interspersis. Unicum duntaxat reperi inter gramina, quod postmodum per decem dies absq;ullo alimento servavi superstes,donec tandem fatali vitae ejus filum abrumperem acu. Ad hoc genus quoq; referendum quod Aldrovandus dict. libr. T. 3 <inferred>f</inferred>. 9 exprimit. Figura 3. Insectum exhibet, quod Moufettus & Jonstonus nomine Mantes describunt & delineant. Ad quod genus meo judicio pertinent ex Aldrovando l. c. T. 1. f. 1. & 2. & T. 3. f. 10 ex Jonstono T. 13. f. 18. 21. 22. & ~prae terea omnia Folia ambulantia dicta ex Indiis delata, quae minime Vegetabilum solia in ejusmodi Animalcula transformata, uti somniarunt nonolli, sed Insecta Insectorum modo producta esse, omnibus faciie rem accuratius examinantibus, nec tam faciles aures prodigiosis fabulosisq; relatioribus praebentibus patebit, opinor. Meum itaq; hoc Insectum (2052) sectum eandem exacte figuram habebat & magnitudinem, quae in fig. 3. videntur. Quatuor instructum erat alis, quarum duae superiores venosae aridorum foliorum texturam habebant & similitudinem (haec magis conspicua in Indicis speciebus, unde fabulae origo) coloris ex flavo fusci; inferiores vero dictis majores quidem, sed subtiliores, nec ita venosae, flavicantes, nigris maculis aspersae: Ita ut superiores quodammodo thecarum vices gerere viderentur, ut in Scarabaeorum genere observamus. Praeterea notanda extremitas ventris bifurca, anteriora crura crassiora, serrata, uti in Insecto antecedente, quae etiam ad eundem usum a natura instituta. Corpus reliquum colore erat ex fusco luteum. Cum binorum ultimorum Insectorum figuras Clariss. Vallisnerio supra laudato forte fortuna ostenderem, ipsi, pro summa, qua me prosequitur humanitate & benevolentia mox ex annotationum suarum Thesauro sequentia de iisdem mecum communicare placuit. Scilicet ab ipso etiam esse reperta in Italia in Scandianis nempe, Regii & Coneglanis Collibus, sibi quoq; missa ab amicis ex Marca Anconitana, Maurata, Liburno & Florentia; se tandem eadem fovisse in suo horto. Esse ejusdem generis Insecta, sexu saltem diversa, marem videlicet illud, quod alis caret Fig. 2. a me depictum, saeminam vero alatam fig. 3. adumbratam. Ab Hispanis dici Saltamonte, a Liburnensibus Cavallo verde, ab amico suo D. Cestono Grillo-Centaurum, a se vero Araneo Locustam. Se eadem aliquando observasse meis figuris dimidio majora, faeminam saepius coloris virescentis,unde Cavallo verde Italis dicitur. Esse porro carnivorum & jucundo sane spactaculo praedam suam, ut Muscas, Gryllos, Locustas minores, imo nec proprio suo generi parcendo, cruribus anteriobus venari, capere, breviq; erectum, ut plurimum devorare; non leve ferociae & Tyrannidis argumentum. Praeterea faeminam unius noctis s. 8. horarum spatio cellulosum suum extruere nidum, podice elevata totum opus perficiente, & reliquo corpore immoto. (2053) immoto. Antequam vero generationi aptae sint, faemellas biennium attigisse opus esse observavit, tumq; primum~ fuum elaborare nidum nucis avellanae magnitudine, qui anno subsequente nucem superat & tertio tandem binas adaequat. Nidificationis tempus esse Autumnum, Mense Majo vero vel Junio anni proxime sequentis inde prodire prolem communis cum parentibus figurae, sed exilissimam, quae centenarium numerum plerumque, subinde vero duplicatum, pro magnitudine nidi & matris aetate provectiori, attingit. Nidi ipsius figuram ante oculos ponit fig. 4. quam ex eo, quo me jam nominatus Vir donavit, desumsi. Coloris est ex luteo cinerei, videturque compositum ex humore lentescente ex podice emisso & indurato. Rusticis vulgo Cicala secca dicitur, qui eundem mortuam aridamq; credunt cicadam. Fig. 5 & 6. representat Iulum, qui admodum erat frequens in terra sub. plantarum foliis. Colore gaudebat albo,nigris annulis atroq; inter annulum & annulum puncto distincto. Caput nigrum quemadmodum & pedes. Et hactenus quidem de Insectis a me in Hispania observatis, quibus ob thematis affinitatem, Animalcula tria marina, quae non procul ab Insula Yvica Maris Mediterranei, Mense Augusto,a Nauta quodam Mari tranquillo innatantia reperta ad me deferebantur, subjungere liceat. Omnia in Tabula secunda delineantur. Et primum quidem ex Urticarum marinarum ab Auctoribus dictarum genere est; cujus fig. 1. partem adumbrat superiorem; ejus limbus non nihil concavus coloris erat caerulei amaenissimi, medium vero orbis aliquantulum convexum, striisq; circularibus ac radialibus ornatum, coloris argentei. Radiorum instar eminentes Appendices a supina parte ortae, quas satis celeriter remorum instar sursum & deorsum movebat, erant dilutae caeruleae & ferme diaphanae, quarum extremitatibus minutissimi adhaerebant subtilissimis suffulti pedunculis globuli ex nigro caerulei. Hae autem Appendiees O o o o o o o o o o o o le. (2054) levissima abradibantur Minerva, ut totum adeo animalculum utpote valde molle & mucosum destrueretur. Fig. 2. exhibet ejusdem partem supinam, quae praeter Appendices jamjam descriptas, filamentis duorum generum exornabatur; primum genus circa marginem positum brevibus teretibusque constabat filamentis dilute caeruleis & glabris; alterum vero centrum occupans, brevissima quidem habebat, ~ circa extremum orificio quodam hiantia, colore albo. Hisce animal dubio procul aliis corporibus adhaeret capitque alimentum. Fig. 3. hujus demonstrat Appendicem Microscopio visam. Caeterae figurae omnes naturalem habent suam magnitudinem. Secundum quod miri Hirudinis marini species & quidem lepidissima videtur fig. 4. exponit ejus scilicet tergum, quod non nihil planum, stria in medio argentea longitudinali elegantissime pictum, lateralibus lineis obscure caeruleis; cujus coloris quoque erant pinnae argenteo intermixto, quas natando celeriter movebat. Latera colore gaudebant dilute caeruleo, prona vero pars S. venter albo. Capitulum ei erat oblongum duplici barbula binisque oculis instructum; os rotundum parvulum, quo variis se rebus, suctione ut puto, affigere solet. In latere sinistro foraminulum conspiciebatur, quod pro ano habebam. Hujus speciei duo vel tria vidi Animalcula, quae in vitro aqua pleno paucas intra horas expirabant; dumque in Vini spiritu servare tentabam, mox summopere contrahebantur, colore caeruleo in luteo-ferrugineum mutato. Agmen denique claudat Cochlea (fig. 5, 6, 7.) quaedam colore, quam figura speciosior, rariorque; caeruleo enim tincta erat saturo, aliquantulum, quamvis parum admodum ad roseum quoq;vergente. Caeterum erat tenuissima, lubrica & subtilis; animalculum abscondens fig. 5. expressum, quod humorem fundebat ejusdem cum testa coloris; ipsi adhaerebat firmiter aliquid ad instar spumae viscidae, qua mediante aquae innatabat superficiei. Et haec Cochlea marina ob colorem suum caeruleum adeo rara (2055) rara est, ut nullam huic similem vel descriptam, vel in Cimeliis repositam, me observasse meminerim. Quin Doctiss. & Rev. Peter Bonannius in libro cui titulus, Recreatione dell, Occhio &c. Part 3. Probl. 35. ex eodem fundamento concluserit non dari in rerum natura, nec posse dari ob rationes ab ipso allatas, quae loco citato fuse videri possunt. Praeter descripta hic aquatilia coloris caerulei omnia, frequentia quoq; apparebant animalcula ab Imperato Vela marina dicta perelegantia, itidem caeruleo imbuta colore, quae etiamsi accuratiori examine digna sint, hic praeteribo, ne navis meae in hoc oceano fluctuantis vela, denuo horum commemoratione turgere incipiant,quae lubens jam contraho. Superest ut prolixitatis literarum mearum a te petiam veniam;utinam tanta in lectione earum perfundereris delectatione, quanta ego in rerum, quae iis includuntur observatione; sed hoc prohibent, tum materiae sterilitas, quum inconditus stylus, cui ut ignoscas, meq; & conatus meos qualescunq; Illustriss. Regiae Societati ulterius de meliori nota commendes, etiam atque etiam rogo. Vale, Vir Celeberrime, meq; ut caepisti, ama. Dabam Patavii pridie Calend. Aprilis, 1704. Styl. nov. 