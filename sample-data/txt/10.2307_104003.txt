(199) IX. Affectus Cutaneus singularis, ab Abrahamo Vatero, Anatomes & Botanices in Academia Wittembergensi Professore publico, R. S. S. Regali Societati communicatus. IN Transationibus Philosophicis Illustrissimae Societatis Regiae, No 424, pro Mensibus Julio & Augusto, Anno MDCCXXXII, recensetur Casus rarissimus pariter ac curiosissimus, cutis, aut potius cuticulae prave constitutae in puero rustico XIV annorum, quae talem crassitiem & duritiem habet, ut corticem potius arboris, quam cutem humani corporis referat, quae thecae instar totum corpus, excepta facie, volisque manuum ac pedum, ita involvit, ut puer quasi in ea reconditus videatur, quam quotannis regeneratam autumni tempore, exuviarum instar, decidentem exuit ac deponit. Casum hunc apprime illustrat, quam nuper a Medico Clarissimo, Domino Licentiato Harnischio, Gera in Variscia Illustrissimorum Comitum Ruthenicorum sede, ad me perscriptam accepi, historia puellae IIX annorum, ibidem viventis. Haec ante aliquot annos tumore artuum & totius corporis laboraverat, ad quem curandum, cum varia a parentibus remedia, praecipue domestica aut empirica adhiberentur, factum est, ut tumor durus insignis in dorso inter scapulas generaretur, quem gibberis initium judicantes itidem topicis discutere studuerunt votique etiam sui comC c 2 potes (200) potes facti sunt. At quid fit? A b isto tempore sensim in manibus pedibusque, imprimis in horum plantis ac istarum volis, generari caepit crusta sicca atque dura, quae in apicibus digitorum longe prominet, ac apprehensionem gressumque impedit, adeo ut puella nec stare, nec incedere potuerit, sed portari ac curru vehi opus habuerit. Crusta haec per intervalla decidit, praeprimis post inunctiones varias a parentibus applicatas, sed puella inde male habuit, tumida evasit, anxietates & tormina intus sensit, quae non nisi crusta ista regenerata cessarunt; hoc autem facto, nil amplius incommodi percepit, praeterquam quod usu manuum pedumque destitueretur. A b anni spatio denuo hoc malo afflicta Chirurgi curae tradita suit, qui illam laxantibus Mercurialibus atque decoctis sanguinem purificantibus tractavit, quibus etiam malum cessit, ac mundities cutis restituta est, adeo ut puella nunc integra sanitate frui videatur: quae an constans sit futura, tempus docebit. Accepi a laudato Medico portionem hujus crustae, cum frustulo ejusdem ab apice digiti deciduo, tantae longitudinis & crassitiei, ut extremum digiti articulum referat, eo magis, quia in uno latere particulam unguis monstrat. Microscopio inspecta haec crusta, manifesto apparet, eam ex squamulis conflatam esse, quod eo certius est testimonium, illam nil aliud, quam ipsam cuticulam, a nutrimento viscido & tartareo expansam & induratam esse. Ex ejusdem supra laudati Viri relatione habeo, in urbe ibidem vicina pariter reperiri virginem, quae a longo inde tempore, bis in anno, talem deponit crustam, a manibus pedibusque, necnon a cubito deciduam, quae nullam a quibuscunque Medicamentis hactenus usurpatis, (201) usurpatis, levamen percepit. Laborat autem ista obstructione mensium, quae mali huhus fons atque origo esse videtur. Wittenbergae D. 1 August. A. D. MDCCXXXV. X. 