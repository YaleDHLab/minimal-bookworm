Philosoph. Transact. No. 427 Fig. 1. 7 0 I.~ sc. (32) IV. De Sciuro volante, sive Muro Pontico, aut Scythico Gesneri, & Vespertilione admirabili Bontij Dissertatio, per Dn. Hans Sloane, Bart. Pr. R. S. a Jacobo Theodoro Klein, Reip. Gedanens. a Secret. R. S. S. communicata. Vide Fig. 1, 2, 3. MULTAS fabulas circa animalia alata & volatilia irrepsisse in Historiam naturalem, nemo inficias ibit, qui praejudiciis, autoritate atque ingeniosis veterum figmentis, nec non quandoque narrationibus & Testimoniis credulae plebis non obcaecatus, rem ipsam penitius inspexit. Optandum foret, ut hujusmodi & plures aliae fabulae, ad severius examen revocatae nullum aliquando locum in Historia naturali invenirent, quo ipso illis, qui minus caute talia evolvunt, ansa praecideretur, nescio, quot, & quales Dracones, Basiliscos, Gryphos, & sexcenta alia hujus generis portenta effiugendi, unde non solum inductae plebi, sed & illis, qui supra vulgus sapiunt, pro ipsa quandoque Cathedra Ecclesiastica, bona licet fide, egregie tamen imponi solet. Ejusmodi Veterum relationes ad taedium usque fabulosas confutare quidem aggressi sunt Clarissimus Scheuchzerus in Jobi Physica sacra, p. 257. seq. nec non, Hyacinthus Gimma, Dissertatione secunda Physico-Historico Experimentali, de fabulosis Animalibus 2 (33) malibus, pacem vero ex victoria vix reportaturi, quamdiu praejudicia debellare non valebunt; tantum enim praejudicata opinio potest, ut etiam sine ratione valeat autoritas. Quod autem in specie ad Quadrupeda volantia attinet, eorundem utique nonnulla dari, experientia docet. Ipsi Vespertiliones, nobis, et Incolis utriusque Indiae obvij, qui, si non ingredientes, perreptantes tamen Quadrupedes dici possunt, [Vid. Gesnerus, de avibus, p. 695.] causam eorum agere videntur. Praeter hos, peculiare volaticum genus Lacertorum locum sibi vindicat, sub nomine Lacerti volantis sive Dracunculi alati, in Java admodum familiaris. Hunc quidem Belonius in singularibus observationibus suis bipedem in effigie repraesentat, cui vero Piso in Bontio, & alij, recte contradixerunt; Et sane ipsi Dracunculi, in variis Museis asservati, plenissime fidem faciunt, se esse Quadrupedes, prout & in mea Animalium Exoticorum collectione, bini Dracunculi alati, & quidem Mas & Faemina, (uterque Quadrupes) occurrunt. Haec Quadrupeda proprie dicuntur volatilia, quod re ipsa volent, id est, huc illuc in aere libere vagentur. Improprie autem volitare dicuntur ejusmodi Quadrupeda quae arbores plerumque incolunt, uti sunt, Sciuri vulgares, & alij hujus generis mures, Martes Alpinae, & Scythicae, &c, imo, plura alia, quae in sylvis, per distantia invicem arborum cacumina salientes, quasi volare videntur. E Inter (34) Inter haec vero jure suo eminent, Sciuri sicdicti volantes, quod quasi velo quodam, vel peculiari instrumento volatorio, prae aliis instructi sint. Alterum horum invenio in Catalogo & Descriptione Animalium Levini Vincentij, 1726, p. 8. Centur. prima, Num. 92. Sub nomine: Sciurus Virginiensis volans, sine ulteriori descriptione; Interim Amicus quidam mihi retulit, Dominum * * * * Londinensem, Sciurum Virginiensem habuisse, qui per integram Hyemem dormitans, nonnisi admoto calefactorio quodam evigilaret, ubi pedem unum alterumque moverat, usque dum plene expergefactus, vitam rursus agere videretur. Alterum in Grewij Museo regalis Societatis, p. 20. sub nomine, Flying Squirrel; quem Autor pro animali habet, quod sub nomine Felis volantis designat Scaliger Exerc. 217. ~. 9. Alterum exhibit Lawsonius in historia Provinciae Carolinae Indiae Occidentalis; Alterum denique Gesnerus de Quadrup. p. 743. MUREM PONTICUM AUT SCYTHICUM SIVE SCIURUM VOLANTEM ET LATUM, appellat. Animal ipse non vidit, sed tantum Cutem ejus expansam, quam etiam delineandam curavit. Dabo aliquam hujus ultimi Historiam. Superiori anno 1727, 19 Martij, Serenissimo Poloniarum Regi Augusto II, duo ejusmodi Sciuri volantes vivi a Capitaneo Minscensi, Joanne Ignatio Zawisza, Varsaviae fuerant oblati; hos observavit, & alterum eorundem mortuum, examini subjecit Magnificus a Heucher, Consiliarius Aulicus, & Archiater Regius, ejusdemque figuram cor(35) corporis expansi, nec non Sceleton delineatum Fig. 2, 3, pro humanitate sua, mecum communicavit, Eodem anno, Celsissima Princeps Radzivilia, supremi olim Cancellarij, Magni Ducatus Lithuaniae Illustrissima Conjux, Hortum & Museum meum praesentia sua illustrans, ejusmodi animalculum vivum mihi promiserat, quod etiam praeterita aestate, anni praesentis, 1728, curante Clarissimo Floercke, M. D. & Archiatro Principis, obtinui, vitam adhuc agens. Quod ad Patriam ejus attinet, ortum suum habet ex sylvis Capitaneatus Kriczoviensis, Districtus Mohiloviensis, in confiniis Russiae. Ajunt autem Mohilovienses, haec animalia cavas inhabitare quercus, & Musco Betularum congesto, eidem se involventia, per integram diem dormire, noctu vero laetari, escamque sibi quaerere; Hinc fieri, ut Sequentem in modum capiantur: Ubi Venatores judicant, Sciurum latitare, in quadam arbore cava, retia ad foramina ex arbore exeuntia applicant, & circa radicem arboris, ad truncum cavum ignem excitant; quamprimum ergo fumus in arborem surgit, & cavitates permeat, illico Sciuri derelinquunt nidum, retibusque irretiti, in terram decidunt, & Venatoribus in praedam cedunt. Naturalem magnitudinem illius, quem habeo Fig. 1. exprimit. Minor itaque est Sciuro vulgari, major mure Avellano, nostras sylvas frequentantibus (Nostratibus Sciuri volantes Reges familiae suae, ~ ~ ~, audiunt). E 2 Pellis (36) Pellis mollissima, pilis canis & ex nigro cinereis eleganter picta. Ingentes & extantes habet oculos, nigros, aspectu pulcherrimos, aures parvas, dentes acutissimos, quibus exquisite mordet; Plerique enim maligni sunt: Noster satis mitis est; non appetit morsu digitum, ori ipsius admotum, irritato tamen fidem vix habeat curiosus. Caudam, extra saltum constitutus, grato aspectu, tergo apprimit, Petauristam vero agens, demittit, hinc inde agitans. Vescitur pane non condito sale, & summitates Betulae recentes in deliciis habet, nuces non curat, neque Amygdalas. Lectum ex musco Betularum egregie disponit, eundemque pedibus, mira facilitate attrahens, in ipso quasi sepultus jacet; interdiu eodem non nisi sollicitatus, aut siti pressus, exit. Quod ad ejus instrumentum volatorium atti~: Cutis a lateribus instar veli, ad palmam fere expandi potest, quod ipsum velum posteriorum pedum genubus adhaeret, cum anterioribus vero articulationi osseae connectitur: Ad extremitatem modo dictae articulationis cutis quasi plumosa. Ubi quietus considet, aut gressus naturales facit, articulatio haec, cum pedibus parallela distingui nequit; quamprimum vero saltum facit, movetur illa, & cum anteriori pede angulum quasi rectum format, unde cutis, prout antea dictum, expanditur, quamvis etiam validus paniculus carnosus, integram cutem permeans, saltum fortiter secundet. Hinc (37) Hinc colligo, Animalculum hoc proprie non' volare, sed loca, quae sibi proposuit, magis dis sita, facilius, ac reliqua animalia sui generis saltu attingere, saltusque majores perficere posse, quod velis suis mediantibus, diutius in aere morari valeat. Cum hoc Sciuro nostro volante conferatur Vespertilio admirabilis Bontij, in Hist. Nat. & Med. Ind. Orient. cap. XVI. apud Pison. p. 68. Ipse Piso dubitare voluit, an Vespertilionum familiae adscribendus esset, `` Quod felis sit magni`` tudine, ventre & pectore crasso, & carnoso, `` item, a cervice capitis, ad unguium usque ex`` tremitatem, membrana continuata, instar veli ex`` pansi pene cooperiatur; adde, quod velum hoc `` subtus quidem membranaceum, ut in aliis, lanu`` gine venulis & fibris obductum appareat, sed `` extus perpetuis mollissimis pilis, cuniculorum `` more, canis & ex nigrocinereis, mirum in mo`` dum vestiatur; tum quoque plicis illis, quibus `` alae, more aliorum, contrahuntur, & relaxantur, `` destitutus, longitudinis autem sit trium fere pedum, `` ejusdemque latitudinis.'' Quod vero, ut Bontius asserit, hujusmodi Vespertiliones admirabiles gregatim, anserum sylvestrium instar, volitent, illud ipsum, mole hujus animalis, ejusque structura, recte perpensa, mihi persuadere non possum, quin potius existimem, ad Sciuros nostros volantes talia animalia proprius accedere, eademque velis suis, prout nostros, eundemque in sinem, uti. Nec obstat fides Bontij in co, quod circa (38) circa vesperam in aere, vel arboribus penduli conspiciantur; quin potius inde evinci poterit, illos vespertiliones aeque ac Sciuros nostros volantes interdiu dormire, circa vesperam vero, latebras suas derelinquere, atque arbores per saltus frequentare, itaque tanquam Petauristas velut pendulos in aere conspici, saltu autem absoluto, in arboribus pendulos inveniri. De caetero, nam hi Vespertiliones admirabiles, pari jure, quo Gesnerus Sciuros nostros volantes dixit, appellari queant, Feles volantes, de eo non adeo sollicitus sum. Coronidis loco notandum, rei veritate niti, quod Gesnerus ex Vincentio Beluacensi & Olao Magno refert; Sciuros, vulgares quando aquam transire cupiunt, lignum levissimum aquae imponere, eique insidentes, & cauda (non tamen, ut vult, erecta, sed continuo mota) velificantes (neque flante vento, sed tranquillo aequore) transvehi; quod side dignus fidusque meus Emissarius ad Insulas Gothlandiae plus simplici vice observavit, & cum spoliis in littoribus ibidem collectis redux mirabundus mihi retulit. V. A 