A Philosoph. Transact. Numb. 164. c Fig. 2. Fig. 1. C B a a a a b D B Casp. Bartholini Thom. F. de Ductu Salivali hactenus non descripto, Observatio Anatomica. EO jam ~ est in Anatomes studio, ut nec in Majorum placitis tuto acquiescere nec illa sola admittere possimus, quae novo se commendant titulo, sed quaerendum est potius prudens temperamentum, ut & haec & illa commode jungamus, & ubique cavendum inprimis, ne a natura ipsa recedamus. Quin & non hic subsistendum, ubi substiterunt ante nos alii, sed progrediendum ulterius, ut, quae adhuc dubia sunt, illustrentur, quae latent, detegantur. Habent enim plurima Veteres, quae exponenda sunt, sed cum delectu invenerunt alia Recentiores, quae his addenda sunt, sed cum judicio & circumspecte; restant adhuc plura, quae nobis ulteriori studio investiganda veniunt. Et, ut alia taceam, certe fontes salivae & vasa illam ad cavitatem oris deducentia, non plane ignota fuisse videntur veteribus, licet saltem quasi per nebulam observata. Non tamen ideo sua laus detrahenda est Recentioribus, qui ulterius progressi, manifestius has glandulas descripserunt, & vasa salivalia [750] valia ab illis prodeuntia inlucem protraxerunt. Sed nec illi inter recentiores, qui multa quidem hac in re egerunt, omnia peregisse videbuntur. Antiqui Medici, Galenus, Haly Abbas, Avicenna & ~, qui quidem vasa salivae nobis aliquo modo indigitasse videntur, obscura admodum illorum nobis reliquerunt vestigia. Descripserunt vero illa accuratius inter recentiores Anatomici Celeberrimi Stenonius & Warthenus, quorum insuper diligentiae & hoc nostrum jam addimus Spicilegium. Glandulae omnes, quae oris cavitati salivam subministrant, & ejusdem generis vasa excretoria in os emittunt, numero vasorum distincta accuratislime proponuntur a ~ in Observationibus Anatomicis de Glandulis oris. Quaedam enim unico duntaxat excretorio vase praeditae sunt, quaedam pluribus. Illa vasa quae numero plura, sed exigua, in oris cavitatem confluunt, propria sunt iis glandulis, quae varie sparsae reperiuntur in buccis, sub lingua, in palato & tonsillis. Vasa vero majora, quae a glandulis conglomeratis unico prodeunt canali, hactenus saltem duo utrinque innotuerunt, quorum primum superius est a Parotide conglomerata ortum & a Stenonio inventum atque descriptum: secundum vero inserius, cujus primam delineationem ~ diligentiae debemus, quod a glandula maxillari inferiori provenit. Sed duobus illis hactenus descriptis vasis tertium, ejusdem plane generis, addi debet, jam primum, quantum quidem ego scio, a me descriptum & delineatum, quodque inferius etiam dici meretur, quippe a sublinguali glandula ortum, Warthoni ductum comitatur, & sub lingua codem quo Warthoniano, loco aperitur, ostio aeque manifesto. Glandulam quidem, a qua tertium hoc vas originem repetit, describit Stenonius de Gland. Oris, & sublingualem nominat, sed illi immerito plura & angusta vasa excretoria tribuit, quae huic glandulae adjacentibus minutis aliis & ab ipsa revera distinctis glandularum glomeraminibus jure debentur, quia scilicet verum hoc sublingualis glandulae vas excretorium nondum ipsi fuit perspectum. Est autem sublingualis haec glandula, quae tertium illum promit ductum, ex illarum genere, quae conglomeratae, recepta hactenus distinctione Sylviana, nominantur, sita utrinque ad latera linguae, & illi adjacent dispersae nonnullae glandulae minutae, quae angusta illa excretoria vasa obtinent, de quibus in sublingualium descriptione Stenonius, & quae a sublinguali hac glandula oriri credidit, ubi ita: Ejusdem generis cum proxime praecedentibus sunt ~. sublinguale; glandulae) nisi quod vasa excretoria obtinuerint, non quidem breviora, sed angustiora. Oriuntur intra ipsam exiguis rivulis, & hinc sibi invicem parallela, a lingua ~ gingivas recedunt, ubi ad digui fere a dentibus distantiam, vix conspicuis, nisi premantur, ostiis, per tunicam hiant. [751] hiant. Nullae ostiis, nisi ad aliquod intervallum, protuberantiae adsunt, sed, ut in buccae vasis dictum, ubicunque vascula praedicta tunuam penetrant, ibi aequalis est & plana. Recte quidem hic describuntur illi ductus, qui a parvulis glandulis ad latera sublingualium sitis oriuntur; at habet ipsa sublingualis glandula peculiarem alium Ductum, nondum descriptum sed mihi primo observatum Anno 16 2. d. 13. Martii. Etenim cum in capite Vitulino extremitate styli inquirerem & prosequerer ductum a glandula maxillari inferiori progredientem, a Warthono descriptum, forte in alium ductum adactus stylus aperuit ea quae mihi ante ignota erant. Credideram enim eundem ductum me ad Warthonianam glandulam perducturum, & ecce eo loco, circa mediam scilicet linguae longitudinem, ubi Warthonus ductum suum salivalem a linguae lateribus, nimirum in inferiore ejus parte, cute & pinguedine glandulosa tegi dicit ferebatur hic ductus ad aliam glandulam e conglomeratarum genere, quae proxime accumbit iis glandulis a quibus oriuntur ductus illi salivales, qui sublingualium nomine describuntur a Stenonio. Etenim illa glandula (quae in nonnullis animalibus glandulae maxillari inferiori propius adjacet, & majuscula est; in aliis vero minor & magis versus extremitatem maxillae inferioris sita) uti ejusdem plane structurae est, ac maxillaris illa Warthoniana inferior, ita etiam simile plane vas excretorium habet, satis conspicuum, cujus ductus laterales ab omnibus glandulae glomeraminibus orti, in medio communem & satis capacem truncum habent, qui ductu recto comitatur illum alterum a Warthomo descriptum & intra gingivas in maxillae inferioris extremitate, inter papillas quasdam compressas & rigidas, maxillae pertinaciter adhaerentes, in os aperitur. Talis primo mihi tunc temporis obtulit se Ductus ille cum sua glandula in Vitulini capitis examine. Cujus rei testes Amplissimos advocare possum Celeberrimos facultatis nostrae Medicos & Collegas meos D. D. Olaum Borrichium & D. Oligerum Jacobaeum, quorum judicio inventum hunc peculiarem ductum statim subjeci. Confirmata deinde saepius est haec observatio in aliis animalibus. In ove, in ipsis illis papillis, sub lingua in inferiori maxilla conspicuis, terminatur extremitas hujus ductus, juxta quam etiam simili modo in eadem papilla hiat ostium ductus Warthoniani. In Urso utrinque prope linguae fraenulum sua cujuslibet ductus ostium papilla eminet. In Leaena, quam nuper indulgentia Augustissimi Regis nostri Theatro Anatomico concessam habuimus, itidem ad linguae fraenulum exeunt quidem utriusque ductus ostia, sed ita ut sibi quasi peculiare quoddam fraenulum habeant a tunica oris interiori efformatum. Ipsa autem glandula cui originem debet ductus noster, in principe hoc Animalium, maX jor [752] jo r est & oblongiuscula, atque altera sui parte pertingens usque ad glandulam Warthonianam, atque uti variis constat glandularum glomeraminibus, ita ex iis provenientes variae ramificationes emittuntur ad communem ductum, qui ex minoribus aliis extra glandulam coalescit, & recto tramite Warthonianum ad exitum comitatur. Similem etiam distributionem & exitum eorundem vasorum, atque eodem fere modo sitas & confirmatas glandulas nuper deprehendimus in lynce. Et ut singula fiant illustriora, cum plures alias possemus, addimus saltem in fine hujus observationis, figuras ex Anatome Leaenae desumptas, progressum atque exitum Ductus hujus indicantes. An alii similia ante me observaverint, ignorare cogor, cum nihil unquam hac de re ab ullo Anatomicorum scriptum meminerim hactenus; Nec tale quid unquam de duplici ductu salivali interiori a distinctis glandulis oriundo, & distinctis ostiis in oris cavitatem aperto, legerim apud Recentiores. Nam Warthonum huc trahere invitum nequaquam possumus, qui Tractat. de Glandulis Cap. XXI, de Maxillaribus, ubi inferiorem glandulam una cum ductu Salivali descripsit, adjicit: In Equo circa mediam linguae longitudinem utrinque aliae glandulae conspicuae in ductum Salivalem sese exonerantes occurrunt, de quibus forsan uberius dicetur post hac, cum earum varietates in caeteris animalibus examinatae fuerint. Observavit quidem, ut videtur, in unico hoc capite Equino glandulam illam sublingualem a qua oritur hic ductus; sed nunquam duplicem canalem salivae dicatum & a distincta glandula oriundum agnovit, qui simplicis saltem ductus inferioris mentionem ubique facit. Nec sane ex veteribus accuratam Ductuum salivalium notitiam haurire possumus, licet reperiantur inter Antiquos Medicos nonnulli, qui obscurum aliquod illorum nobis dedisse videntur indicium Et Galenus quidem Lib. XI de Usu Part Cap X. generaliter saltem loquitur de meatibus, qui ex glandulis linguae per obliquas partes at que inferiores humorem pituitosum in ipsam eructant, linguam ipsam at que inferiora, lateraque & omnia quae in or is sunt circuitu humectantes. Distinctius Avicenna non solum glandulas & ductus, sed & vasorum ostia indicat sub lingua, Can. 3. Lib. fen. 6. tr. 1. C. 1. ubiita ex versione Gerard. Cremonensis: Sub ea [Lingua] sunt duo ostia, quae ambo ingreditur stilus, & sunt fontes salivae, quae ad carnem perveniunt glandulosam quae est in radice ejus, & nominantur generativae ~. Et ipsi duo fontes nominantur hauritoriae salivae conservantes vocem linguae, Nec aliter Isaac Medicus filius adoptivus Salomonis Regis Arabiae, Lib, III. Theor. Cap. XVII. In ligamentorum lateribus quaedam venae sunt, quae salivam semper linguae subministrant, hae ab initio linguae incipiunt in modum arteriarum, a quibus emanat humectatio ~tica quae vocatur saliva. Istae a Medicis vocantur habitatio salivaris. Initi um [753] Initium linguae unde exeunt hae venae, caro est glandulosa atque alba, ipsius salivae generativa, quae adjuvat cum salivam ab illis venis recipiat, unde humectat linguam atque buccam. In eundem modum Haly Abbas Lib. 3. Theor. Cap. 16. de Lingua: Ab horum lateribus ligamentorum or a venarum sunt, a quibus saliva decurrit, earumque a linguae radicibus principium in ~ figura, per quas humiditas decurrit phlegmatica quae saliva vocatur, Dicunturque or a earum venarum salivae habitacula. Est autem in radice linguae, loco quo hae oriuntur venae, glandulosa caro, alba, quae generatrix dicitur salivae. Ejusque est utilitas ~ humiditatem suscipiat phlegmaticam, quae ad eam ab illis egreditur venis, quas habitacula salivae diximus. Qui penitius haec verba Antiquorum Medicorum excusserit, deprehendet fortasse aliquod apud illos vestigium Ductuum Salivalium, qui jam demum a Recentioribus ad lucem novam revocati sunt Erit ergo Antiquitati haec reverentia, quod & veteres aliquid in hoc foro viderint, licet nec distinctum, nec accuratum, sed saltem ad cognitionem Anatomicam illorum temporum accommodatum Recentioribus vero nou ideo minor relinquetur gloria, quod illas Veteterum observationes reddiderint accuratiores, & haec vasa salivalia, licet a Majoribus obiter indicata, tamen hactenus plane ignota, in medium protraxerint, & eorum veram notitiam orbi restituerint. Mihi certe, qui nec Antiquos hac in parte ante inventionem Ductus jam descripti consului, nec a Recentioribus ullam accepi lucem in ejusdem investigatione, sufficit Naturam ut in se est hic aperuisse, quam scio omnibus patere, licet non omnes eandem pari vel sagacitate sollicitent, vel felicitate scrutentur, cum interdum illa etiam circumspectiorum sollicitissimas effugiant curas, quae forte obvia se sistunt nihil minus cogitanti. Atque ita nova accessione jam auctus est numerus ductuum Salivalium; & glandularum Sublingualium usus hoc excretorio vase illustrior redditus. Et certe illa quae de Pancreatis ductu ejusque succo Recentiorum diligentia invenit, viam aperuerunt reliquarum glandularum & vasis inveniendis & usui agnoscendo. Nec enim amplius habenda est Glandula, ubicunque in corpore nostro reperiunda, pro parte corporis vel otiosa, vel superfluis humoribus destinata, sed potius quasi pro cribro quodam secernente a sanguine humorem conservationi Individui maxime necessarium. Nimirum cum per arterias ad singulas corporis partes deferatur sanguis, &, antequam per vasa capillaria venarum ab iisdem redeat, varias in nonnullis partibus deponat particulas, quae per vasa peculiaria (excretoria communiter dicta Anatomicis) excluduntur, proprie cribri nomen meretur illa circumfusa materia, quae inter capillaria vasa arteriarum & extrema oscula vasorum excretoriorum intermedia est, quaeque efficit, ut transitus fiat X 2 non [754] non totius sanguineae massae, sed quarundam saltem ex ea secretarum partium, diciturque alias parenchyma, affusio, vel caro viscerum. Ita in sanguine post diversorum humorum in se mutuam actionem diversi generis particulae, a tota massa separatae, in singulis cribris sibi convenientes meatus inve~ Et qui bene hanc generalem cribri descriptionem animo comprehendit, simul intelliget viscerum omnium, quae vase excretorio praedita sunt, conformationem. Talia autem sunt illa viscera, quae vulgo Glandulae vocantur, quaeque recepta hactenus distinctione divide solent, ratione conformationis, in Conglobatas & Conglomeratas. Conglobatae glandulae illae dicuntur, quae aequalem habent supersiciem,ex una quasi sibi continuata substantia condatae, & quae excretoria habent ejus generis Lymphatica vasa quae ab. in. Parente meo quondam inventa & descripta sunt. Illorum autem lymphaticorum per glandulas has conglobatas talis observatur distributio Quaedam a primis suis fontibus in glandularum superficiem sparguntur, quaedam a concava parteunius glandulae in alterius convexam partem pergunt, quaedam iterum ab earundem glandularum parte concava ad locum insertionis in venam cavam exporriguntur, idque vel immediate, vel per intermedium Thoracicum ductum. Ita omnia haec lymphatica, quae a sanguine secretum in glandulis couglobatis humorem excernunt, eundem in sanguinem ~ sadto quasi circulo, reducunt. Reperiuntur tales glandulae in mesenterio inter vasa excipientia chylum ab intestinis & Receptaculi lumbaris radices circa venam portam; inter lymphatica hepatis & ejusdem Receptaculi radices; in lumbis, inguinibus, circa pulmones, in maxillis in collo, supra sauces; sub alis, in omento alibique. Memini me quondam in Nosocomio Florentino in faeminino cadavere glandulas duas conglobatas cum suis lymphaticis insignis atque notabilis magnitudinis inter cutem & musculos abdominis in ilio sinistro in pinguedine reperisse. In alio hydropicae cadavere ibidem a me aperto, abdominis cavitas aqua copiosa repleta erat, glandulae vero omnes, quae ubique latitantes praeter solitum multiplicatae mihi videbantur, schirrosae & materia purulenta resertae. Mirari subiit insolitum glandularum numerum & magnitudinem praeternatuialem Et quod ad hanc attinet, illam materiae contentae, in hoc affectuita glandulas distendenti, attribui. Deinsolito vero glandularum numero dubium habui, an ullae in corpore glandulae, non ibi ante existentes novae procreentur, an vero anrea parvae solum & quasi miliares latentes, ita interdum augeantur,ut oculis clarius paterent, quemadmodum de mammarum glandulis certum est, quae in omnibus dantur, sed in aliis conspectiores sunt. Certe [755] Certe conglobatarum vera notitia non parum inservit affectus difficili explicando, nimirum scrophulis, & iis quae circa scrophulas observantur. Non raro enim videre contingit ingentes ~ intra conglobatas glandulas contentos, plenos materia vel flavescente vel gypsea; adeoque facile agnoscitur crassiores lymphae partes, dum per glandulas cribrantur, nec transitum patentem inveniunt, sensim ibi collectas sacculos formare. Quod vero dicunt de consensu glandularum colli & mesenterii, dum ut plurimum existentibus in collo scrophulis similes etiam in mesenterio reperiuntur, non fit per communicationem quandam immediatam inter collum & mesenterium, aut per occultas sympathias; sed idem sanguis in omnibus ejusdem naturae glandulis ejusdem generis contenta deponit. Unde sequitur, quod materia existente pauca, vel una tantum afficiatur glandula, vel multae simul, sed obscure: materia autem existente copiosa, plures simul glandulae eadem repleantur; atque mutata deinde sanguinis natura per liquores resolventes, resoluta in glandulis dicta materia, humores evanescant. Conglomeratae glandulae ex variis quasi partibus & minoribus glandulis, cum aliqua superficiei inaequalitate, constantes, sola lymphatica evehentia habent, sed alterius plane generis ac priora illa, quippe quae in peculiares cavitates liquorem, a sanguine in glandulis secretum, immediate deponunt; ut salivales in oris cavitatem, & pancreaticae in intestinum duodenum. Atque hujus generis glandulae omnes, quarum saltem vasa excretoria hactenus nota sunt, suppeditant humorem, quo mediante assum ptorum prima resolutio instituitur. Unde in ore praecipue & per totuin ductum viae alimentorum tales glandulae vel parvulae varie sparsae, vel in corpora insignia coagmentatae reperumtur. Et si quae videantur extra canalem alimentorum sitae, ut glandulae oculorum & narium, tamen ubi illarum humor palpebras inunxerit & in nares delapsus (per vasa dicta olim puncta lachrymalia) cum narium humore particularum odoriterarum perception servierit, in canalem alimentorum (per viam a naribus [756] ribus in os patentem) tandem derivatur, quo etiam ex naribus effluens humor deducitur. Ipsam glandularum structuram si attingamus, utique multa nobis imponere specie carnis, communiter ita dictae, deprehendemus, quae revera sunt vasa excretoria, uti contingit in Renibus, monente Malpighio. Etenim quemadmodum in Renibus peculiaris illius substantiae, quam pro carne habuerunt antiqui, maxima pars constat ex minutis canaliculis & meatibus, per quos urina in pelvim affluit, & quibus circumpositum est verum cribrum glandulosum pro secernenda urina; Ita etiam magna pars illius substantiae, quam quasi peculiarem carnem vel parenchyma in glandulis consideramus, componitur ex variis tubulorum glomeraminibus & vasis excretoriis lymphaticis, nervis, vasis sanguineis, addo & fibris carneis, quibus non solum investiuntur glandulae, sed & eas substantiae suae intertextas habent. Atque ex hoc interioris glandularum structurae examine patet vehementer eos falli, qui in partium descriptione saltem de externa figura soliciti sunt, nec satis attendunt ad minimam & intimam illam partium structuram, per quam omnes in corpore nostro Natura exercet operationes. Explicatio Figurarum ex Anatome Leaenae. P R I M A F I G U R A exprimit glandulam maxillarem inferiorem A, cum ductu salivali Warthoniano B, B, simulque vicinam glandulam sublingualem C, cum ductu suo salivali D, jam primum a nobis descripto, cujus variae ramisicationes per totam glandulam dispersae conspiciuntur. S E C U N D A F I G U R A indicat duo utrinque ostia ductuum salivalium inferiorum. Warthoniani nempe & nostri, quorum locum sub lingua designant extremitates stilorum a a a a, per dicta ostia exeuntium sub lingua b, quae bic paulisper revulsa cernitur a maxilla inferiori c, ut singula rectius pateant. Essays 