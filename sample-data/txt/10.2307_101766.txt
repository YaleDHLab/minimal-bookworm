(853) A Letter of Monsieur Hevelius, giving an account of his Observations, made for several years together concerning three New Stars, one in the Whale's Neck, the other two near the Head and in the Breast of the Swan. Illustri Viro Dom. Henrico Oldenburgio, Illustrissimae Regiae Societ. Secretario, Joh. Hevelius, S. CUm nova illa mira Stella in collo Ceti nuperrime ex insperato rursus ex aethere prodierit, etiamsi ad me as ultimas 15 Sept. datas nullum adhuc responsum a Te obtinuerim, volui tamen vos quantocyus certiores reddere, quid de ea bic Gedani mihi observare obtigerit. Nam cum sciam, haud paucos in Illustrissima Regia nostra Societate inveniri, qui rebus aethereis impense delectantur, putavi me illis rem non usque adev ingratam ingratam facturum, si inprimis hac occasione simul ordine commemorem, non solum quid nuperis diebus, ratione hujus Stellae, sed etiam quid pariter a 10 vel 12 fere annis, inciptendo ab Anno 1665, tam in hac Stella in collo Ceti, quam duabus reliquis novis, sub Capite nimirum & in Pectore Cygni existentibus, a me fuerit deprehensum. Compertum quidem est omnibus, novam hanc Stellam in Collo Ceti ab Anno 1638, ad Annum usque 1662, continuo, & quidem eodem semper Caeli loco, observatam esse; sed non semper eadem magnitudine, & claritate fulsisse; tum singulis annis disparuisse, ac rursus emicuisse, nunc citius, nunc tardius, nullo tamen certo tempore servato: prout ex Historiola nostr a hujus admirandae Stellae, Anno 1662. simul cum Mercurio meo in Sole viso edit a, abunde pag. 164 patet. At vero quid de hac ipsa Stella, subsequentibus Annis, praesertim ab Anno 1665, hucusque acciderit, puto non omnibus aeque bene esse exploratum. Atque ideo pro continuanda illa Historiola, Mercurio meo annexa, volui in apposita Tabella, apparitiones illius, & quaecunque de ea notata fuere ordine exhibere: quo uno intuitu cuique liceat ejus ortum & occasum, quomodo creverit, & decreverit, quando prorsus delituerit, ac rursus refulserit, cognoscere. Videbis praeprimis dictam novam Stellam in Collo Ceti (854) Ceti usque ad Anni 1672 Mensem Octobris, singulis annis sese conspiciendam dedisse, quanquam diver sissima facie, ut modo dicebam; postea vero per integrum quadriennium, ab Anno scilicet 1672 Mense circiter Octobri,ad 23 Decembr. Anni elapsi 1676, ne semel quidem prodiisse, ut ut semper omni studio vigiles oculos ad eam, quoties Observationibus operam serenis noctibus dedi, direxerim. Idcirco, quo minus unquam a Veteribus observatum fuit, sidera fixa admirandas adeo passa esse vicissitudines, & quidem continuo tot annorum spatio; rursus per aliquot annos plane delituisse, ut ne quidem u'lo Telescopio fuerint deprehensibiles; merentur profecto eo magis notari; ut Posteros simul excitemus, ne minus ejusmodi phaenomenis sedulo invigilent, ad magna haec Jehovae opera plus plusque perscrutanda. Stellae quidem diversae novae a Praedecessoribus sunt observatae; sed, quantum memoriae proditum est, hujus generis nullae, si duas illas excipias, hoc nostro quoque aevo conspicuas: utpote illam in Pectore Cygni, a Keplero primum An. 1601, si recte memini, detectam; alteram sub Capite Cygni An. 1672 exortam. De his quid pariter nuperis annis a me observatum hic fuerit, ex Ephemeride annexa abunde patet: Stellam nimirum illam in Pectore Cygni, quae ab Anno circiter 1662 plane disparuerat, rursus Anno 1665, Caelo sereno reviviscere visam esse; sic ut Anno subsequente 1666, rursus instar Stellae minutissimae observari etiam Sextantibus potuerit; ab eo vero tempore, paululum quidem crevisse, sed hucusque nondum ad priorem magnitudinem (tertii videlicet honoris) atque claritatem & splendorem(qua magnitudine Anno 1657, 1658, & 1659 apparuit) pervenisse: Siquidem haec dum scribo nonnisi instar Sextae magnitudinis adhaec fulget. At vero illa sub Capite Cygni, quae Anno 1670 aestate primum nobis in conspectum, instar Stellae tert. magn. venerat, Mense Octob. & Novemb., postquam sensim magnitudine & lumine prius decreverat, plane evanuit; rediit tamen rursus subsequente Anno 1671, Mense Aprili, & tota AEstate, quanquam diversa facie, fuit conspicua, ad Annum usque 1672, Mens. Mart. a quo tempore neutiquam amplius in conspectum venit, ut ut saepius illam diligenter quaesiverim. Ex quibus Astrophili haud obscure intelligent omens, quid hucusque in his tribus novis Stellis a 12 elapsis annis deprehensum suerit; quid vero in pofterum accidet, sequentium annorum Observationes docebunt. Vale, & saluta meo nomine quam officiosissime Ill. Reg. Nostram Societatem, cui ex (855) ex animo omnia fausta ac felicia comprecor. Dabam Gedani Anno 1677. die 2 Januarii, St.n. Annus, Mens.dies, Ephemeris Novarum Stellarum. 1665 Novemb.28 Stella illa nova in Pectore Cygni, quae aliquandiu ab Anno 1662 plane delituit,Caelo sereno quast reviviscere videbatur. 1666 Sept. 21 Nova Stella in collo Ceti nusquam affulsit; at vero altera in pectore Cygni nudis oculis etiam Luna splendente apparuit. 1666 Sept. 24 Nova ante pectus Cygni, minor erat illis tribus praecedentibus in Collo,quae in Globum transtuli; vix 6 magn. videbatur: observata est hae die a Marcab. & Scheat Pegast. 1667 Januar.7 Nova in Collo Ceti nondum apparuit. 13 Nova in Collo Ceti necdum fulsit. Febr. 2 Nova in Collo Ceti prima vice emicuit; aequalis erat magnitudine illi in ore,vel ei in Nodo Lini. 1667 Febr. 7 Nova in collo Ceti erat adhuc aequalis illi in ore Ceti. 10 Nova in collo Ceti clarissimis radiis deprehensa. 27 Nova in collo Ceti clare admodum fulsit; etst Luna notabili lumine jam esset imbuta: major erat illa in ore Ceti. Martii 13 Dilucide pariter ea ipsa in collo Ceti apparuit,eadem fere magnitudine. 1668 Octob.26 Nova in collo Ceti hae die primum visa; sed instar minutissimae Stellulae. Novemb.7 Nova in collo Ceti mediam fere in ore aequabat. 16 Nova in collo Ceti aequalis fere illi in ore Ceti. 1669 Januar.28 Nova in collo Ceti minor erat illa in ore. Sept. 26 Nova in collo Ceti instar 6 magn. apparuit. Octob. 16 Nova in collo Ceti illa in ore major erat, & clarior. 24 Nova in collo Ceti Lucidam Mandib. aequabat. Novemb. 19 Nova in collo Ceti major illa in ore, & minor Mandib. 1670 August.27 Nov.in collo Ceti maximo gaudebat lumine,aequalis fere Stellis secundae magnit. & Mandib.Ceti. 5 V 1670 (856) Annus, Mens.dies, Ephemeris Novarum Stellarum. 1670 Sept. 3 Nova in collo admodum fulgida extitit; altera vero in pectore Cygni crescere videbatur. 8 Nova in collo Ceti aequalis adhuc Mandib. Ceti; Altera sub capite Cygni evidenter decrescere videbatur; sic ut vix major illa duarum informium, caput Cygni praecedentium, superiori mihi visa sit, h. e. 5 magnit.; illam vero in pectore Cygni paulo adhuc crescere deprehendimus. 1670 Octob.13 Nova sub capite Cygni vix ac ne vix videbatur, ut ut caput Cygni, tum nova Pectoris satis clare apparuerit. 14 Nova sub cap. Cygni adeo exilis ac debilis extitit, ut nulla ratione, licet caelum perquam esset serenum, Sextante observari potuerit; vix enim ac ne vix nudo oculo deprehendebatur. Decemb.5 Nova in collo Ceti adeo decreverat ut vix Stellae sextae magn. aequaretur. 1671 April. 29 Nova sub cap. Cygni, denuo 3 magn. visa, major aliquanto rostro Cygni; imo fere illa in ancone inferioris alae; sed paulo minor illa in pectore, tum obtusioris luminis, quam rostrum & pectus. Altera vero illa in pectore vix major adhuc apparuit, quam anno praeterito; siquidem Stellis 6 magn. aequabatur. 1671 Maii 17 Nova sub capite Cygni aliquanto minor videbatur rostro Cygni, & illa in humero Aquilae,tum etiam lumine obtusior; major tamen illa in cuspide Sagittae, & aequalis fere illi seq. in Jug Lyrae. 1671 Maii 25 Nova sub cap. Cygni minor videbatur, quam die 22 April.qua primum visa fuit; sic ut decre scere videretur. Minor jam erat rostro Cygni, nec non illa in ancone Alae Austr., etiam minor illis in Jugo Lyrae, & humero Aquilae; vix major apparuit minori duarum in pede Cygni, & illa in pectore Aquilae. 1671 Junii 26 Nova sub cap.Cygni minor apparuit illa in collo Cygni; sic ut notabiliter decreverit; altera vero ante pectus Cygni major fere videb. quam anno praeterito. Julii 3 Nova sub cap.Cygni fere minor illa in collo Cygni. 1671 (857) Annus, Mens.dies, Ephemeris Novarum Stellarum. 1671 Julii 18 Nova sub cap. Cygni vix Stellis 5 magn. aequiparari videbatur. Aug. 2 Nova eadem vix 6 mag. apparuit, imo minor quam reliquae omnes circa caput & collum Cygni existentes, per intervalla tantummodo micabat. 1671 Aug. 6 Dicta nova adeo decreverat,ut vix in oculos incurreret, caelo licet admodum sereno. 7 Nova sub cap. Cygni vix in oculos incurrebat, ut ut omne oculorum nervos in eam intenderim. 12 Haec ipsa vix deprehendebatur. 1671 Aug. 14 Novam sub capite Cygni vix animadvertere potuimus; Altera vero in collo Ceti aequabatur Stellae ad Genam, imo fere major paulo videbatur. 15 Nova sub capite Cygni vix amplius conspecta. 16 Nova sub cap.Cygni vix amplius visa. 17 Nova sub cap.Cygni vix ac ne vix deprehensa. 25 Nova sub cap.Cygni non amplius fuit conspicua. Sept. 11 Nova sub cap. Cygni haud amplius conspecta. 1671 Sept. 12 Nova in collo Ceti aequabatur illi in ore, 4 sc.magnit. Oct. 30 Nova in collo Ceti vix 6 magn. apparuit. Nov. 3 Nova in collo Ceti non amplius apparuit. 1672 Mart.29 Nova sub cap.Cygni vix 6 magn. apparuit. Altera vero in pectore quasi adhuc crescere videbatur. Aug. 9 Nova in collo Ceti, clarissimis fulgebat radiis, major erat illa in ore, & minor Mandibula; at vero sub cap.Cygni nusquam hoc anno affulsit. Sept. 17 Nova in collo Ceti minor illa ad Genam,vix quartae, imo quintae magnit. 25 Nova in collo Ceti vix sextae magnitudinis. 1673 Sept. 14 Nova in collo Ceti haud adfuit. Octob.9 Nova in collo Ceti nusquam apparuit. 18 Nova in collo Ceti necdum orta est. 1674 Aug. 10 Nova in collo Ceti nec adhuc fulsit. 13 Nova in collo Ceti nondum apparebat. Oct. 20 Nova in collo Ceti nondum conspecta. Dec. 17 Nova in collo Ceti nondum apparuit. 20 Nova in collo Ceti necdum prodierat. 25 Nova in collo Ceti nondum affulsit. 5 V 2 1675 (858) Annus, Meins.dies, Ephemeris Novarum Stellarum. 1675 Febr. 15 Nova in collo Ceti bucusque nondum prodiit. Julii 22 Nova pectoris Cygni, a quo rursus reluxit, constanter singulis noctibus apparuit, sed instar 6 magn. Aug. 19 Nova in collo Ceti nondum apparuit. 27 necdum affulsit. Sept. 20 baud apparuit. 1675 Oct. 13 Nova in collo Ceti nondum deprehensa,nec Tubo optico illam animadvertere potui, ut ut illa minutissima novam praecedens distincte observari potuerit. 15 Nova in collo Ceti baud conspecta. No v. 21 nusquam apparuit. 22 neutiquam adhuc conspecta. Dec. 10 Nova in collo Ceti haud animadversa. 1676 Jan. 13 Nova in collo Ceti nondum adfuit. 15 Nova in collo Ceti nondum apparuit. Nov.25 Nova in collo Ceti neutiquam adhuc deprehensa,ut ut eo tempore plurimas. Fixas a Mandib.Ceti observaverim. 1676 Dec.10 Bene memini me novam hanc in collo Ceti pariter haud vidisse, licet ea in caeli parte plurimas Stellulas observaverim; si adfuisset,utique illam vidissem. Posthac plurimi dies nubilosi extiterunt,ut vesperi Stellas observare haud potuerim ad diem usque Dec.23. Dec.23 Qua novam hanc in collo Ceti caelo admodum sereno clarissime vidimus; & quidem tanta claritate & magnitudine fulgentem, ut Mandibulam Ceti non solum aequaret,sed magnitudine & claritate vinceret. Volebam eam quoque eo tempore ab aliis Stellis dirimere, ut viderem, an adhuc firmiter suo loco persisteret; sed totum caelum subito adeo nubibus fuit obductum, ut bac vice id fieri baud potuerit. Dec. 31 Nova in collo Ceti fere major Mandib. b.e.2 magn. 1677 Jan. 1. Nova in collo Ceti clarissime rursus affulgebat, major sere Mandib. Ceti, major quoque quam Extrema alae & Marcab Pegasi, colore & lumine sere aequalis Mandib. Memini tamenme olim observasse, quando secunde existebat magnitud. eam paulo albicantiorem & splendidiorem. Quid porro cum bac ipsa Stella accidet, observationes docebunt. An 