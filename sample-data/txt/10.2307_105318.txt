[692] XCIII. De rariori quadam Orthoceratitis Specie, in Suecia reperta, tractatus: in literis a Nicholao de Himsel, M. D. Riga Livono, ad Gul. Watson, M. D. R. SS. ORthoceratiti recti in loco quodam Kelwika dicto, prope Fahlunam in Dahlia, reperti. Inhaerebant lapidi cineracei coloris calcareo, variae magnitudinis orthoceratiti, quorum portiones hic delineatas describo. Read May 11, 1758. Vide T A B. XXIII. Fig. A. Orthoceratitis portio, cujus pars inferior faxo adhuc adhaeret; ex lapide calcareo constans lente in apicem decrescens. Licet ex parvis ejus fragmentis judicari possit, cylindrum esse orthoceratitem, ea tamen si conjunguntur, verum formant conum, et mihi videtur ex crassitie siphonis, orthoceratitem hunc conicum duos fere superavisse pedes. Vidi orthoceratitem in alio lapide calcareo, quem etiam ibidem loci, Kelwikae, reperi, longitudine duorum cum semisse pedum: sed impossibile erat, integrum eum excutere, nimis enim fragile erat. Est portio haec orthoceratitis testa sua ambiente vestita in a b c. Quinque conspiciuntur articuli, thalami quondam, arctissime sibi invicem insidentes, per quos a latere procedit sipho m n sat crassus, qui in omnibus fere, quas possideo portionibus orthoceratitarum, Philos.Trans.Vol.L. TAB. XXIII.p. 692. A m a BC a b c b c P n o p B s p r b a m r n C x D a b c e E J. Mynde sc. Z g K a H g [693] rum, a centro semper remotus, hic ad peripheriam positus conspicitur. Sipho admodum lente decrescit, ex quo etiam de longitudine coni hujus judicare licet. Crustae vel testae a b c interior pars, quae articulos tegit, crysstallina est, ex spati crystallis tenuioribus irregularibus constans. Fig. B. Portio alia, in qua articuli minus crassi; sipho quoque ad peripheriam positus, testa sua in a tecta. Conspicitur septum illud testaceum in b, communi tenuior, quod ab ipso articulo superiori procedens, siphonis partem r s investit. Fig. B, C. Portio orthoceratitis ex lapide calcareo cineracei coloris: sipho vero, fluore spatoso egregie crystallisato, constat. Fig. C. Portio alia per axin divisa, cujus pars exterior, testa quae striis circularibus levioribus externe ornata, investita conspicitur. Ex parte interiori Fig. D. confirmatio ejus interna adparet. Sipho x z gracilior, inter centrum et peripheriam positus, dimidia parte~ ambiente articulo denudatus adparet; dimidia altera, inferiori articulo c d e tegitur. Articulus a b spato crystallisato pellucido polygono repletus est. Articulus c d e vero, saxo spatoso incarnato paululum repletus est. x. Siphonis pars superior, ubi radii a peripheria ad centrum tendentes conspiciuntur. Inter crystallos spatosos in articulo a b striae hinc et inde adparent nigrae, asphalto repletae; ita etiam cavitas articuli a b, aeque ac superficies convexa articuli c e, quae in primam concavam recipitur, lamina asphalti vestitae sunt. 7 Fig. [694] Fig. E. Pars alia orthoceratitis majoris, et quidem facies exterior. Fig. F. Facies ejus interior, in medio divisi, cum siphone transeunte satis crasso. a b c et reliquae striae leves, sunt diaphragmata, articulos a b invicem separantia, siphonem proprie constituentia, siphonisque tenuiorem membranam, quae in o et p adhuc conspicitur, ambientia. Sunt diaphragmata haec crassiora in siphonis vestigiis, et fibi invicem ab inferiori parte insident. Sipho hic inter centrum et peripheriam positus est. Fig. G. Materies calcarea, quae siphonem replevit striata, et quidem pars ejus interior, qua centrum orthoceratitis respicit, peripheriae opposita. Fig. H. Facies posterior, peripheriae propior. Fig. I. Pars concava articuli majoris orthoceratitis, in qua diaphragmatis testacei jam crystallisati portiunculae albicantes m n r conspiciuntur cum siphone transeunte. Fig. K. Portio alia orthoceratitis majoris, ejusque facies exterior, cum siphone g ad peripheriam posito. Conspiciuntur hic diaphragmata, quae ab utroque latere, ab articulis procedunt, se invicem conjungunt, et siphonem ab exteriori parte obtegunt. a est testae satis crassae portiuncula, qua portio haec orthoceratitis vestita adhuc est. XCIV. 