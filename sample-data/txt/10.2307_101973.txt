Philosophical Transactions. no.200 4. 3 Fig: 1* ~ * 3~ 3 * 2 3.~ ~ 1 13 11 9 7 5 12 6 14 10 8 18 15 20 19 17 16 no3 no2 no1 C B A D N M I L K O F E L H G (746) III. Edvardi Lvidii apud Oxonienses Cimeliarchae Ashmoleani, ad Clariss. V. D. Christophorum Hemmer, Epistola; in qua agit de lapidibus aliquot perpetua figura donatis, quos nuperis annis in Oxoniensi & Vicinis agris, adinvenit. LUbenter accepi (Vir ornatissime) quas ad nos per Clariss. Lodbergium dedisti literas; jam antea eisdem responsurus, si vel id res postulasset, vel per otium facile licuisset. Gratias habeo quam maximas, cum ob multa alia, tum praecipue quod circa fossilia, annotata quaedam dum in Gallia peregrinatus sis nobiscum communicare volueris: speroque in patriam reducem, quid solum cimbricum ferat aliquatenus edocturum. Nos etiam ex quo huic nostrae Academiae valedixisti, hanc naturalis Philosophiae partem non penitus neglectui habuimus: quanquam nosti, Vir Amicissime, quam ad arctos limites damnatus sim, quamque (longe aliter ac vellem) ad naturae opera investiganda, mihi parum otii hactenus obtigerit. Quare neque spolia longinqua expectes, neque propinquiora admodum multa. Quaedam tamen ex hisce quae occurrebant, rariora & magis elegantia (quoniam id rogas) in medium proferam: lapides nempe aliquot quibus numero pluribus, figura perpetuo eadem; non minus ac plantis & animalibus. Inter quos primum locum dabimus Siliquastro, utpote quod toto genere novus sit (quantum nobis saltem innotuit) idemque rarissimus, nec inelegans lapis. Siliquastrum autem appellare placuit, quod siliquae lupini vel alterius cujusdam leguminis, valvulum alterum [cavitate tamen repleta] non parum referat. Siliquastri notae genericae (747) nericae sunt, quod sit lapis figura plereque ad Siliquae valvulum (sublato concavo) accedenti; ex parte altera semper convexior; & (si marmoris instar fortuito expolitos excipias) minute admodum rugosus, seu ut explicatius loquar, crebro & eleganter malleolatus: facie quasi oleo obductus, resplendenti: textura si comminuitur Belemnitis fere adinstar striata. Hujus lapidis plures dantur varietates quarum praecipuas solummodo nunc vacat recensere. Fig. 1. Siliquastrum ad Phaseoli valvulum quodammodo accedens; seu Siliquastrum Phaseolatum. Figuram titulus indicat; magnitudinem quod attinet, sescunciali est longitudine, dimidium unciae latum, vix quadrantem crassum. Quoad periferiam, aliud latus quodammodo falcatum est, aliud (quod etiam magis acclive est) rectum: extremum alterum linea obliqua cum duobus angulis clausum; alterum non item. Ex parte prona superficies rectilateris striata est, caeterum leviter ~ rugosa; & color anthracinus, nisi quod ad utrumque extremum, paululum virescat. Ex parte supina, accretione quadam lapidea faedatur, coloris rubiginosi. Inveni in lapicidina Witneiensi, septimo ab urbe lapide; sed rarissime occurrit. Triplo aut quadruplo minores aliquot, in quibusdam a jam descripto differentes, habeo, e fodina Stunsfeldensi, in hac provincia. 1. * Ejusdem lapidis varietas altera. Vide Figuras. 2. Siliquastrum lupini Siliquam nonnihil referens: seu veniam dabis sic loqui, Siliquastrum lupinatum. Phaseolato subinde brevior est, at semper latior: colore incerto fed ut plurimum a prona parte nigro, vel ad nigridinem accedenti; a supina rubiginoso. Sed & utrinq; variat quoad colorem & superficiem. A parte gibbosa lineolis albis & maculis nescio quibus distinctum vidimus; quod & Bufoniis lapidibus & Glossopetris quibuscunque aliquando accidit. Sed & inveni unum aut alterum cui a parte aversa nescio quid appendicis adnasceretur; in D d 2 qua (748) qua virgulae aliquot transversae conspiciuntur, quasi amissi cujusdam ignoti vestigia. Differt hic lapis a praecedente praecipue, quod sit latior magisque rectus, a neutro latere falcatus. In Anglia Mediterranea non admodum rarus est hic lapis. Vidimus in Latomia Garvordiensi in Bercheria, Witneiae & Charltoniae apud Oxonienses, ad pagum Rance in comitatu Northamptoniae, Honey-comb Lash apud Waltonienses, &c. Dantur etiam & in hoc genere lapides, quos pisi vulgaris & viciae siliquas aemulari dixeris: verum istos impraesentiarum missos facimus. 3. Siliquastrum minus, triangulum; seu minus conchae adinstar rostellatum. Colore & superficie cum reliquis convenit, ac figuram obtinet ab iis prorsus alienam. Tellinam enim aliquam vel (mavis) concham parvam Anglicanam Listeri, magis refert quam Siliquam. Verum ex facie cum externa tum interiori siliquastrum se prodit. Stunsfeldiae habuimus in agro Oxoniensi. (3 *) Siliquastrum Ossiculum e capite Aselli minoris referens (3~) Os ipsum e capite Aselli minoris. (3. ~.) Os ex capite~ Aselli majoris cum fluore adnato. 4. Siliquastro congener Punctularia gibbosa, quandoque tortilis, superficie marmorea: seu Siliquastrum gibbosum, marmoreum, argute admodum plereque punctulatum. Superioribus magis tersum & expolitum est hoc siliquastrum: ex prona parte nunc magis, nunc minus gibbosum; & colore ut plurimum nigricanti, alias subviridi, exalbido, &c. Ex parte aversa seu interiori, nescio qua ossea appendice munitur, coloris nigri vel rufescentis: sed hoc in plerisque desideratur. Utrinque in mucronem magis obtusum desinit quam priora. In multis quae videre contigit exemplaribus, pars gibbosa soli obversa, minutula admodum & creberrima ostendit punctula; quae hujus lapidis elegantia est non contemnenda. Passim occurrit in comitatu Bercheriano & Oxoniensi. Inveni in Lapicidinis ad pagos Marcham Garvord & Stuns(749) Stunsfield. (*) Punctularia, &c. minutis punctulis conspersa Stunsfield. (~) Punctularia tortilis. (~) Ejusdem lapidis major varietas. 5. Siliquastro accedens Ricinus; seu Siliquastrum minimum instar Seminis Phaseoli. Ricinus lapis, siliquastrum est omnium quotquot hactenus videre contigit, minimum; quod Ricini herbae, vel etiam phaseoli cujusdam minoris semen, quadantenus exprimat. Superne scaber est, plane ut siliquastra proprie sic dicta; colore aut fufco aut atro-nitenti. Infra vero decolor est, & informis. Witneiae inveni instar Scarabaei, atronitentes; Stunsfeldiae autem & ex atra nitentes, & fuscos, Atque haec dicta sint de speciebus siliquastri. Si vero anxius interrogas, quid existimem de horum lapidum origine: utrum scilicet sint lapides prorsus minerales, & in ipsa terra nati; an potius extraneo alicui hanc formam & eligantiam debeant? Respondeo nondum satis maturas esse nostras observationes, ut id decernam, Conjicio tamen quod hos lapides quos nos crassa ignorantia laborantes siliquastra diximus; posteri ad minimum (si non hujus seculi Philosophi) piscium Dentes & Ossicula, tuto appelleverint. Certe quod ad siliquastrum minus, triangulum attinet; vidimus aliquot specimina, ossiculis istis vulgo notis ex Asellorum capitibus non parum consimilia. Atque ut id obiter moneam; ista ossicula in capsula penes me aliquandiu asservata,fluorem seu particulas crystallinas emisisse comperi, vide Fig. 3.~. Quod si id fecerint in capsulis inclusa; certe multo magis in visceribus terrae idem fieri aequum est judicare. Ut vero illud experimentum, ad explicandam marinorum ~ lapideam, non parum conferat: quibus tamen mediis tot ignota, eademque maximi ponderis conchylia, in Britanniam Mediterraneam advecta sint; aut quo impellente tam alte in visceribus rupium condita; nobis hactenus~ (750) ctenus incompertum, fatemur. Sed omissis abditis rerum causis, ad effectus redeamus. 6. Bufonites majusculus atrorubens instar capsulae glandis quercinae: lapidis Bufonis varietas prima apud Anshelmum Boetium delineata. Colore est undiquaque ex atro subrubente; quoad caetera, omnino convenit cum figura Boetii, p. 301. Numb. 1. Inveni in lapicidina Faringdonensi, apud Bercherianos; sed rarius occurrit. 7. Bufonites medius rotularis alveolo utrinque donatus. Color in ambitu sub-pallidus est; alveolus ab utraque parte rubiginosus. Cum priore, habuimus. 8. Bufonites medius Orbiculatus, seu Bufonites vulgatior Anglicus. Majusculo atro rubenti triplo aut quadruplo minor est. Colore insigniter variat; alias anthracino, alias fusco sive hepatico, alias alio. Sed & nonnunquam caeruleis maculis & lineolis notatum vidimus. Unicum habeo crassiusculum, & caeteris minus depressum, colore pallido aut exalbido; atro limbo aut fasciola fimbriatum. In latomiis & sabuletis Angliae Mediterraneae, passim obviam habuimus: at specimen novissime dictum, in lapicidina Faringdonensi. Passim inveniuntur & minores & minimi Orbiculati, & forma quasi, in plano ovata. 9. Bufonites minimus a convexori parte rugosus. In Agro Glocestrensi & Oxoniensi cum reliquis, sed rarius. 10. Bufonites minor, trochili adinstar fastigiatus, seu Bufonites Trochilus dictus. Coloris est ex anthracino subcaerulei, & fimbria nigra donatus. E sabuleto Faringdonensi. 11. Bufonites minimus Trochilo affinis, calyculo striato longiusculo donatus. Caliculus striatus castanei coloris est: umbonis idem fere color ac praecedentis. In Sabuleto Faringdonensi aliquoties observavimus. 12. Bufonites Scaphoides, extremo altero latiore. In lapicidinis Marchamiae & Garvordiae, & ad Faringdoniam non admodum rarus. Omnes Bufonites ut id semel dicam, (751) dicam, variant colore; at Anglicani ut plurimum ad nigrum, fuscum, & hepaticum accedunt. Hos lapides in Anglia, ante hac inveniri non constat: nam Bufonites D. Plot in Historia Oxoniensi, hujus loci non est. Bufonites D. Christophori Meret (si locum memini) lapides non erant; sed ipsissimi lupi piscis dentes, &c. Quod quidem satis feliciter sive ab ipso sive a quovis, alio, excogitatum. Quippe hi lapides aliud non sunt, me Judice quam luporum aliorumque piscium dentes, habitu & vestitu lapidum personati. In fodina Garvordiensi septimo ab Academia milliari, (ob rariores quos habet lapides, diutius a me frequentata) tandem incidi in maxillae piscis ut videtur fragmentum; cui tres bufonites triangulato quodam ordine, arcte inhaerebant; bini scilicet orbiculati minores, & minimus tertius. Sed de Bufonitibus haec dicta sufficiant, quos si id magis placeat Ichthyodontes Scutellatos in posterum jure merito appellare poteris. Fig. 19. 13. Plectronites laevis mucrone paulo acutiore. Plectonitres non aliud est quam lcthydos quidam tereti-formis, plectrum gallinaceum referens, radice Bufonitis instar, excavata. Colore, superficie & magnitudine, ut reliqui Ichthyodontes variant. Passim in lapicidinis Bercherianis, cum Bufonitibus & Glossopetris inveniuntur. Striato periosteo denudatos suspicor quotquot marmoris adinstar politos cernimus. 14. Plectronites major altiuscule striatus, mucrone magis obtuso. Hujus lapidus non nisi duo exemplaria hactenus videre contigit. Quid a priore differat ex Titulos colligere possis. E fodina Stunsfeldiensi. 15. Rhombus minor sive medius. Quem rhombum appellare placuit, compressior est quidam lapis; praeterpropter cucumerini seminis magnitudine; forma ad rhomboidem accedenti. Ab uno latere convexior est, & colore ut plurimum nigro: Ex altero planior, & testacea quadam lamella obductus; quae mire splender, colore (752) colore anthracino vel ex atro rubenti. Haec testula sive testacea lamella figuram rhomboidalem constituit, margine quandoque leviter inclinato; & quoad materiae elegantiam, elimatum Testudinis exuvium quam proxime similat. Invenimus in lapicidinis Marchamensibus & Charletoniae. Dantur etiam & majores & minimi, & quidam figura a~ rhomboidali multum discrepantes. Rhombum quoad materiae & coloris elegantiam excipit. 16. Scalpellus. Est autem Scalpellus, lapis figura ab omnibus huc usque notis prorsus aliena. Quod ad magnitudinem spectat & colorem, cum rhombo aliquatenus convenit. At figura est omnino sibi propria. Scalpellum nominare volui, quoniam cultelli mucronem quodammodo mentitur. Nam lamellatus est lapillus; figura tamen trigonali, cum alio quodam angulo minus eminenti. Facies altera omnino plana est & sessilis; sed altera ob demissum marginem, seu mavis transversas quasdam lineas eminentes, undiquaque leviter acclivis. Charletoniae habui cum priore. 17. Bufoniti Congener Gibbus lapis: sen Bufonites gibbus cognominatus. Rarioris hujus lapelli de Bufonitibus agens, oblitus sum: iis siquidem adnumerare debui quantumvis alia gaudeat figura. Gibbus autem lapis, ex re nomen habet; nam Bufonites est non ut reliqui plane sessilis, sed omnino arcuatus: adeo ut si in plano posueris, lucem subtus recipiat. Atque hinc a dorso elatiori, apud nos gibbi nomen sortitus est. In parte gibbosa, foramem obtinet ad basim latiorem; ei prorsus simile quo caeteri donantur Bufonites minores. In arenosis Marchamiae Lapicidinis invenit optimae spei juvenis D. Joannes Archer e Collegio Reginensi: qui inter alios lapides aliquam multos; ejusdem duo vel tria habet specimina. Nos postea in sabuleto Faringdonensi observavimus. Hactenus dictos lapides ut & alios aliquammultos, quos in Anglia Mediterranea inveni; pro piscium (753) piscium dentibus ~ capitum ossiculis aut habeo, aut vehementer suspicor. Caeterum & eorundem vertebras non paucas undiquaque in agris Glocestriae Bercheriae & Oxonii sparsas, observare licuit; quos omnes generali nomine. 18. Ichthyospondylos appellare consuevimus. Sunt autem ii vario pro conditione loci, tincti: alii nigri, fusci alii; quidam sublutei aut cinerei. Magnitudine etiam & forma non ~ varia sunt quam Ichthyostea superius dicta. Invenimus qui latrunculos lusorios magnitudine exuperent; atque etiam viciae semine minores. In arenosis fodinis Marchamensibus sine ulla fere (ut mihi visum est) materiae osseae jactura conservatos vidimus. Porro Ichthyospondyli aut raro aut nunquam inveniuntur pluribus simul junctis; ut piscium vertebrae: Magno quidem indicio me judice, has non esse lapides spontaneos ad imaginem (cognatae quantumvis materiae) ossium, formatos. Nam si natura subterranea, quod marina perficit, praestare conatur; quidni eodem opere ac labore quo singularem piscis vertebram; integrum saltem Sceleton ut caetera nequeat, conficeret? Sed hanc quaestionem satis strenue ventilatam habemus, a viro, si quis alius Naturae operum, peritissimo D. Joanne Raio; in tractatu quodam Physico-theologico nuper edito; qui nescio an ad manus tuas hactenus pervenit. Quamvis & majorem adhuc speremus lucem a D. Joanne Woodward, Prof. Phys. Greshamensi, Viro siquid recte sentio, non diligenti solum & industrio; sed & ingenio perspicaci,& multimode erudito. Is enim majorem Angliae subterraneae partem qua patet, invisit; & exinde opima satis retulit spolia: Thesaurum Philosophicum, quem (irridente quamtumvis populo) jam contemplatur in arca: brevi (si Deus dederit) AEconomiae subterraneae studiosis impertiturus. Quin & Clariss. Vir, D. Joannes Beaumont, cujus urbanitatem una cum desideratissimo Seerupio experti sumus; in Dissertationem contra Burnetium edita, E e Historiam (754) Historiam lapidum singulari figura insignium, quos in sua provincia nasci comperit; expectare jussit. 19. Maxillae piscis fragmentum lapideum cum adnatis Bufonitibus. Garvordiae inventum. 20. Glossopetra exigua cum mandibulae fragmento lapideo adnato. Faringdon. At vero ad metam inopinato pervenimus, jam nihil amplius adjiciendi est locus: & te forsan diutius quam par est, hoc uno argumento detinui; quamvis gratissimum esse jamdudum comperi. Vale (vir Ornatissime) amicorum quacunque terrarum non immemor. Oxonii, 20 Aprilis, 1693. IV. 