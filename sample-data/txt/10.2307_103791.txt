II. De Camphora. Auctore Dno. Carolo Neuman, Chym. Prof. Reg. Berolin. S. R. S. C U M jam plures, quorum aliqui ipsas quoque Indias peragrarunt, de Camphora tam copiose scripserint, ut nihil eorum, quae ad integram historiam Camphorae dilucidandam pertinere videri poterant, intermiserint, siquidem & originem vocis explicarunt, & synonyma cuncta collegerunt, arborem, unde petitur Camphora, & loca, in quibus arbores hujusmodi proveniunt, indagarunt, modum quo. Cam(322) Camphora ibi colligitur, & in Europa depuratur, denique & usus, in quos adhiberi potest Camphora, docuerunt; supervacaneum plane foret, ista omnia hic repetere, chartasque meris citatis complere. Cuivis etiam suam de Camphora opinionem & sententiam liberam esse volo, sive eam pro succo nativo, sive pro gummi, pro resina, sale volatili, bitumine, sive pro succini specie, sive pro quocunque quivis eam reputet. Etenim nihil jam aliud in propositis habeo, quam peculiarem quandam observationem recensere & quid de ea sentiam, explicare, denique novas quasdam ex tali meo judicio deductas doctrinas communicare, sperans fore, ut alii veriorem ex inde sententiam de Camphora, quid ea proprie sit, dicant, alii vero occasionem capiant, in rem institutis desuper experimentis convenientibus inquirere, eamque dilucidare. Traditum equidem est in scriptis de Camphora editis, posse etiam praeter ordinariam, quam copiosam satis habere possumus, aliam ex radice Cinnamomi, Zedoaria Ceylonica, Roremarino Camphorato, Abrotano aliisque vegetabilibus aromaticis parari, quod certo respectu negari nequit, & hac ipsa observatione mea confirmatur; nihilo tamen minus confiteri me oportet ante omnia, me nusquam locorum, quae peregrinando adivi, talem ex aliis & jam dictis vegetabilibus paratam, licet diligenter perquisitam, ne in minima quidem quantitate vidisse Camphoram, quae in solida & vere sicca consistentia cum orientali conveniret; sed quicquid hujusmodi mihi monstratum est, Amstelodami fuit illud oleum, quod in India ex radice Cinnamomi destillatum dicitur & Camphoram non minus quam Cinnamomum redolet, quamvis dubius adhuc haereo, genuinum ne illud destillatum fuerit, an oleum Cinnamomi ordinarium copiosa Camphora impraegnatum? Si quidem multa experientia comprobatum (323) batum habeo, solere vulgo & imprimis in loco jam dicto, varias merces, potissimum ad rem medicam pertinentes, fuco inducto effingi, et per miscelam adulterari: sed quoquo modo se res cum isto oleo habeat, posito etiam, nihil fuci subfuisse, & ostendi posse Camphoram, etiam in solida consistentia, ex radice, & ex Zedoaria Ceylonica, aliisque orientalibus vegetabilibus elicitam~ nemo tamen, quoad scio, solidum quid Camphorae aemulum ex vegetabilibus Europaeis unquam produxit; licet de Roremarino multi multa dixerint, & de aliis quoque plantis nostratibus conjectura praesumserint; imo licet etiam Dn. Hofmannus Professor Hallensis Celebr. & Eques Angl. Boyle memoriae prodiderint, quod ille simile quid ex floribus Rosarum & Ligno Aloes * hic vero ex oleo Anisi impetraverit, ~ penitus tamen ego sum persuasus, quicquid Camphorae simile ex his tribus productum fuerit, molle quid & unctuosum, vel ad summum butyraceae consistentiae, minime vero siccum, crystallinum, fragile, & Camphorae duritie aemulum fuisse, id quod etiam ex ipsorum descriptionibus quivis facile potest colligere. Taceo, quod in vulgus notum est, oleum Anisi in frigore butyri instar condensari, minime vero in Camphoram eo ipso abire. Praeter haec, quae in scriptis commemorata legimus, fuerunt aliqui, & in his certus quidem Pharmacopoeus, caeteroquin rerum suarum satagens, qui ore tenus mihi affirmarunt, posse se ex variis plantis indigenis Camphoram parare, cujus modi tamen itidem ne tantillum quidem unquam videre licuit; interim assentior illis & lubens credo, potuisse hos eadem facilitate, qua ego meam, impetrare Camphoram. * Vid. Ejus Dissertat. de Camphora & Observat. Physico-Chym. ~ ~ Vid. Ejus Tr. de Firmitate & Fluiditate. Z z Placuit (324) Placuit igitur ad Inclytam Reg~ Societatem referre, acquisivisse me ex nostrati Thymo vulgari, verum, densum, crystalliformem & in omnibus qualitatibus conspirantem, nec nisi odore differentem Camphoram, quae cunct ~ experimenta huc usque cognita, & pro justo examine excogitata possibilia, aeque ac Orientalis sustinet, atque ita cum hoc in omnibus, solo odore excepto, convenit. Destillaveram Anno MDCCXIX. ex dicta herba olei copiam bene multam, institutaque hujus ab aqua separatione cum gossypio, cernebam tam ad orificium vitri, quam in gossypio oleo imbuto parvos figuratos crystallulos haerentes, qui ipsam destillationem alias satis celerem, magis magisque remorabantur, adeo, ut necessarium esset gossypium, contra morem, aliquoties renovare. Mirabar quid rei novae & extraordinariae contigerit, variasque cogitationes agitabam, parum tamen vel nihil certi ea de re unde evenerit, & quid esset, poteram colligere; lagenam igitur oleo plenam, bene munitam, reponebam. Interim semel excitatae & conceptae de rei novitate cogitationes inquietum me tenebant; quare sciendi cupiditate ductus~ post paucos dies, resumo lagenam olei, visurus, an denuo crystallini quid ad orificium vitri haereat, & quantulumcunque demum id fuerit, per experimenta tamen parvula probaturus, cujus indolis illud sit, sed circa orificium nihil ejusmodi reperiebam, circa fundum vitri vero, quod me tanto magis attentum, ne dicam attonitum habuit, consedisse vidi crystallos in si satis magna quantitate, diversae magnitudinis, partim avellanas exaequantes, plerasque cubiformes, saccharo cando similes. Nondum suspicabar Camphoram, sed potius sal volatile, quod pro copia herbae successive simul transcenderit, & in parte aquosa solutum, postquam haec fundum petiisset, purumque oleum (325) oleum supernataret, tandem ita coaluerit. Essundo igitur oleum, ut sal, quod esse putabam, impetrarem, & judicii mei certior fierem. Sed denuo in admirationem rapiebar, quod ne guttulam quidem aquae in fundo invenirem, ubi consultius nihil erat quam magma salinum a fundo liberare, & ab oleo separatum servare. Quo me igitur ex dubio extricarem, vel potius, ut de sale, quod judicando praesumseram, certior essem, tentabam experimentum quo cuncta salia, cujuscunque indolis & nominis fuerint, probantur. Magnam scilicet quantitatem aquae destillatae infundebam super materiam crystallinam, sat diu simul agitabam, hinc per aliquot horas quieti dabam, solutionem crystallini per omnes horae quadrantes cupide, sed frustra expectans, neque enim solutionem, neque ullam mutationem ejus animadvertebam, praeter quod minimae particulae in superficiem elevarentur, majores vero quantumvis bene interagitatae fundum semper repeterent, & aqua particulis oleosis crystallinae materiae adhaerentibus, sed agitatione liberatis, impraegnata esset. Transfundo aquam, & nova adfusa, denuo tentabam crystallorum pro indole salium solutionem, postquam hi ab adhaerente oleo, quod forsan solutionem ejus in aqua impediret, liberati essent, sed pertinaciter solutioni renitebantur, quam neque adhuc dum, saepius licet tentatam admiserunt, Dehinc, praeoccupatione de salino concremento plane objecta conjecturare cepi, quod plane quid aliud, scilicet mixtum oleosum, vel quasi resinosum volatile ex oleo condensatum esse debeat. Hoc mecum perpendens, sub examen revoco varia, alias vere existentia, mihique nota subjecta, si quod eorum cum novo hoc comparari queat, & mox ob similitudinem cogitabam Camphoram. Sine mora igitur nova quaedam, per quae me magis certum de re fore Z z 2 sperabam, (326) sperabam, adornavi, & ecce rei certus eram, si quidem omnia quae modo feci experimenta, non alia quam quae communis Camphora suppeditat, Phaenomena exhibuerunt, unde tandem, utpote veritatis convictum, nullo plane dubio relicto, concludere me oportuit, corpus hoc crystalliforme aliud nihil quam veram esse Camphoram, quae ab Orientali non nisi in eo differat, quod haec Thymum, illa vero aliud vegetabile redoleat, quod, quia Camphoram copiosam suppeditat, huc usque nullo alio quam arboris Camphoriferae nomine indigitatum fuit. Ex his omnibus sequentia mihi concepi dogmata, quae ulteriori cujusvis indagationi, cum libertate sentiendi, proponam. I. Nomen hoc Camphora, vel Caphura, non speciale, seu proprium est, quod uni soli ex India venienti Camphorae semper competat, sed pro generali, seu appellativo potius haberi debet (uti v.g. nomen salis, olei, aquae, spiritus, &c.) ita ut pro distinctione speciei Camphorae nomen illius vegetabilis addatur, ex quo parata est, sicuti mea Camphora jure meritoque Camphora Thymi dicenda venit. II. Sub hoc nomine Camphorae concepta cessat omnis controversia inter autores hactenus agitata de specie, ad quam Camphora pertineat, si quidem neque resinis, neque salibus volatilibus, neque oleis & succis accensenda est, multo minus ad gummi vel bitumina referenda, quod cum his omnibus per omnia non conveniat, sed jam in hac, jam in alia qualitate, jam plus, jam minus praecipui, vel tamen plane diversi quid habeat. 1. Resina dici nequit, quia, quod etiam jam Dom. Prof. Hofmannus adnotavit. (a) Omnes (327) (a) Omnes resinae post combustionem, cineres, vel aliud terrei aliquid relinquunt, Camphora e contra plane nihil, sed tota deflagrat & in auras avolat. (b) Nullae resinae in vase clauso penitus & in totum elevantur ab igne, seu sublimantur, quod tamen cum Camphora succedit. (c) Resinae, ubi destillantur, phlegma praebent, & oleum, partim etiam spiritum sic dictum, Camphora vero horum nihil. (d) Nulla plane resina est, quae ad instar Camphorae in spiritu nitri solvi queat. (e) Nec ulla datur, quae aeque cito & in tanta copia in spiritu vini colliquescat, neque (f) Talis, quae in aqua calidae Camphorae instar avolet. 2. Multo minus Camphora sal volatile dici potest, quia in aqua non solvitur, nec cum aqua intime, quin videri possit, miscetur, quam tamen solutionem invisibilem cuncta salia admittere debent necessario, uti supra jam commemoratum est. 3. Quamvis autem Camphora oleosum mixtum, vel ex oleo condesnatum corpus sit, ideo tamen simpliciter oleum vocari nequit, aeque ac alia mixta solida oleo praegnantia, siquidem olei nomen liquidis praecipue, vel ad summum tenuiter unguinosis, minime vero solidis & siccis subjectis tribuitur & convenit; neque ullum oleum in sicca substantia, ceu Camphora, sublimari potest. 4. Succi nomen Camphorae non convenit, quia succi proprie dicti mixtionem, (a) Vel gummosam, quae in aqua facile totaliter liqueseit, (b) Vel (328) (b) Vel gummi resinosam, quae partim in aquoso, partim in oleoso, inflammabili, spirituoso & simili solvitur, (c) Vel resinosam obtinuerunt, qui posteriores resinae propriae dicuntur, de quibus jam sub numero 1. dictum est quarum proprietatum nulla Camphorae convenit. Nam si omnia ea, quae ex arboribus aliisque vegetabilibus partim sponte proveniunt, vel a natura & sole, partim etiam per artem parantur, quamvis in tota planta ejusque succo & partibus aliis dispersa & commixta fuerint, succos vocare quis vellet, quantam non confusionem ineptam & conceptu impossibilem pareret in describendis rerum essentiis? Sic enim omnis aquae, succi, gummi, olei, balsami, resinae similiumque diversitas plane periret, verbaque haec distinctiva nullius plane usus forent. 5. Camphoram etiam gummi vel bitumen non esse, ex prioribus jam satis apparet, quicquid enim gummi vocatur, penitus in aqua colliquescit, sicuti bitumina maximam partem in ea solvuntur, ambo vero sublimationi refragantur, quam Camphora tamen admittit. Cum igitur nihil in orbe terrarum cognitum sit, quod cum Camphora comparari possit, aequum etiam est, ut suo quoque nomine singulari & specifico insigniatur, per quod, si res quaedam dicatur Camphora, statim intelligatur, eam neque oleum, neque gummi, sal volatile, resinam, spiritum, neque bitumen, sed plane aliam & a dictis his diversam esse materiam, mixtum nempe ex ingredientibus, Camphoram veram constituentibus, concinnatum, indolis specialissimae. Unde quaestio, an sal, vel gummi, resina, vel succus sit, aeque inconveniens & supervacanea judicabitur, ac si quis quaerere velit, an sal sit oleum, vel an gummi sit Camphora. III. Tertium (329) III. Tertium dogma, quod ex prioribus deduco, hoc est, quod omnis Camphora certum suum specificum odorem, & quidem oleum illius plantae, ex qua parata est, constanter retineat, quodque odor iste sine destructione totius Camphorae separari ab ea nequeat. IV. Quarto consequitur, quod experimentum nostrum de Camphora Thymi orientalem Camphorae fabricationem satis superque confirmet, nempe quod destillando paretur, & acquiratur, in quo negotio vix alia intercedit diversitas, quam quod ex sic dicta arbore Camphorifera ibidem in magna copia & ita longe plus Camphorae quam olei haberi queat, cum e contrario vegetabilia Europaeorum plurimum olei, parum vero Camphorae largiantur. V. Quintum dogma est, quod certo credere possimus, alias quoque plantas Europaeas, copioso oleo essentiali praegnantes, aeque ac Thymum, Camphoram daturas esse, quamvis nullam adhuc viderim, neque pro ea elaboranda justam occasionem nactus fuerim, vel otio abundarim. VI. Tandem si qui fuerint, qui plane singularem vel peculiarem Camphorae indolem distincte nequeunt concipere, & ex quibus denique constet, scire velint, in horum gratiam pro mea quidem qualicunque experientia, amice mentem meam ita declarabo; quod Camphora fit siccum quid, album, pellucidum & fragile, valde acute olens, non solum in igne, sed etiam in aere subcalido prorsus volatile corpus, quod ratione mixtionis, ex copia principii inflammabilis rarefacti, pauca aquositate, & summe attenuata vel subtilissima terra, intime inter se unitis constat. 1. Constat Camphora rarefacto Phlogisto, quia non solum cito & tenuiter, imo etiam in aqua & nive ardet, sed etiam cum aliis de eodem principio copiose parti(330) cipantibus celerrime unitur, ex quibus spiritus vini commemoratione, nitri vero spiritus meditatione dignissimus est, siquidem de posteriore paucissima sunt cognita. 2. Aquosi aliquid continet Camphora, cum alias principium inflammabile, licet copiosius, flammam exhibere non posset. 3. Terram subtilem nemo negabit, quia extra hanc siccum corpus crystallinum non sisteret. 4. Aeque minus in dubium vocabitur, terram hanc subtilissimam, & cum coeteris intime, perque minimas, quas vel cogitando concipere possumus, partes unitam esse, si perpendimus, quod Camphora in solo aere, aliquantulum tamen subcalido in tota mixtura sua, plane nihil post se relinquendo, avolet. Definitio haec per ea ipsa, quae hactenus de Camphora Thymi diximus, confirmatur, considerando, quod ea solummodo ex subtili oleo essentiali ortum duxerit, in quo oleo itidem non alia, quam superius dicta tria constituentia, phlogiston, aqua & terra demonstrari possunt, quamvis sub notabili hoc discrimine, quod 1. Camphorae mixtura multo subtilior quam olei, quinimo (si ita loqui liceat) quinta essentia & extractum olei sit. 2. Camphora parum saltem aquei principii in sui mixturam recepit, oleum vero intuitu hujus longe plus. 3. Terra Camphorae summe attenuata, & adeo subtilis est, ut sponte simul cum coeteris constitutivis avolet in auras, cum contra terra olei multo est crassior, id quod etiam, ut alia taceam, in rectificatione vel exhalatione olei videre est, ubi primo refinae (331) resinae vel bituminis instar, tandem etiam crassiori specie apparet. Quod superest, dissimulare non possum, haec aliaque experimenta de Camphora facta dubium me habere, an etiam ullo alio quam destillationis modo Camphora acquiratur. Prae caeteris, de veritate suspecta mihi videntur, quae de collectione Camphorae in Insula Borneo asseruntur; dicunt vero quod ibi locorum sponte Camphora instar gummi, vel refinae, ex arbore exsudet, atque ita ab incolis colligatur, multo pretiosior quam Japonica, quaeque prae raritate tam cara habeatur, ut incolae illius insulae nihil ejus concedant exteris. Sed quoquo modo res cum hac traditione sese habeat, justas tamen de ea dubitandi causas habeo, & in his potissimum Camphorae volatilitatem, naturae ejus penitius insitam; namque si ex arboribus exsudaret, non adeo diu sub sole fervidiore, quo terrae illius climatis incalescunt, persisteret, sed sat cito in aere libere exhalando fugeret, idque tanto facilius, quia cum exsudaret, multo liquidior esse deberet, nec consistentiam Camphorae duriorem habere posset, quae vero liquiditas ad tanto celeriorem exhalationem disponeret, si quidem per se Camphora in molli vel liquida consistentia retineri plane non potest cum accepto calore, & ubi colliquescit, mox avolat, qua de causa etiam cum resina comparari nequit. Quod vero Camphora nativa, ad instar destillatae, in oleo suo destillato quasi soluta ex arbore profluat, & dein ad arboris corticem Crystallorum in modum concrescat, tanto minus persuadeor, cum pauca vel nulla potius exempla comperta sint, quod natura olea destillata essentialia, aliaque arte facta, instrumentis debitis quippe destituta, produxerit. Et parum abest, quin credam totam traditionem de tali A a a collectione (332) collectione Camphorae non nisi ex auditu commemorari, & viros caeteroquin eruditos Ten Rheine, Breynium, Hermannum caeterosque, alium ex alio transcripsisse, nullum vero, quantum credere par est, rem oculis in arbore ipsa conspexisse, quae quidem fallacia in Historia naturali prima non foret. Hinc denique concludo, esse omnino hanc speciem Camphorae tam raram, ut eam oculis cernere nemini liceat, nec forsan unquam contingere queat. C. N E U M A N. III. 