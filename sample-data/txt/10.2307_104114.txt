E P H E M E R I D E S M E T E O R O = T A B. I. Philosoph. Transanct. no. 425. A N N I ~ A ~ ~ ~ ~ Januarius 30 31 32 34 32 33 34 34 36 40 40 42 40 30 40 38 38 44 42 46 48 44 40 49 44 40 42 34 34 38 42 42 44 38 38 38 36 38 38 36 34 36 34 10 ~ (1) ~ ~ (2) ~ ~ (1) ~ (1) ~ (1) ~ (1) ~ (1) ~ (1) ~ (1) ~ (1) (3) ~ (1) (3) ~ (1) ~ (1) (2) ~ (1) ~ (0) 8 6 1 5 1 2 1 4 2 29 1 2 3 4 5 6 7 8 9 10 11 12 13 14 15 10 8 6 ~ ~ ~ ~ ~ 4 Variolae Benignae 67 20 67 30 67 30 67 25 67 30 67 30 67 30 67 30 67 30 67 35 67 30 67 30 67 30 67 30 67 30 14 15 14 18 14 15 14 15 14 20 28 B = L O G I C AE U L T R A J E C T I N A E A ~ M D C C X X X I. ~ ~ ~ ~ 30 33 32 32 34 33 32 34 34 28 33 32 34 34 34 32 32 28 26 28 26 24 28 27 22 24 20 17 25 28 32 35 34 33 34 34 36 38 38 38 40 40 40 42 38 32 38 37 10 ~ (1) ~ (1) ~ (1) ~ (1) ~ (1) ~ (1) ~ (1) ~ (1) ~ (1) ~ (0) ~ ~ (1) ~ (0) ~ (1) ~ (1) ~ (1) (2) ~ (3) (2) 8 I I I I 6 4 2 16 17 18 19 20 21 22 23 24 25 26 27 28 29 30 31 29 10 8 Gelat ~ ~ ~ ~ 6 Pleuritides Tertianae Duplices Coryzae 4 67 30 67 30 67 35 67 40 67 40 67 40 67 45 67 45 67 45 67 35 67 50 67 45 67 50 67 50 68 0 68 0 2 14 25 14 30 14 35 14 35 14 45 14 50 14 55 14 50 14 50 14 50 14 50 14 45 B 28 EXPLICATIO SIGNORUM Altitudo Barometri Altitudo Thermometri Pluvia ~ Grando Nebula Fulmen Caelum~ ~ ~ ~ ~ ++.... ~ ~ ~ ~-~ ~ ~ ++... ~ ++.... ~ ~ Philosoph. Transact. no. 425. T A B. II. Fig. 1. Fig. 2. Meridies E Fig. 5. S A B Circulus Coloratus K H Fig. 3. Fig. 4. ~ D G Occasus P Z Circulus ~ ~ Fig. 6 December ~ U 30 titudo Ba 29 ~ ~ ~ ~ ~ Tempestates ~ Januarius ~ Aprilis 1730. November ~ Junius 1729 32 34 35 39 38 42 34 36 36 50 54 46 48 58 38 44 58 47 42 50 50 60 68 54 62 67 57 Thermometri altitudo ~ (~) ~ (3)~)2) ~ (~) ~ ~ 3) 2) 1) ~ ~ (1) ~ (1) ~ (1) 2 ~ (1) ~ (1) Ventorum plagae 91/2 1/2 1 2 Pluviae quantitates 1 6 6 ~ aquae ~. ~ ~ ~ ~ ~ ~ 29 5 6 23 12 13 ~ 13 ~ 4 Dies ~ ~ ~ M 74 ~ (357) II. EPHEMERIDES METEOROLOGICAE, Barometricae, Thermometricae, Epidemicae, Magneticae, ULTRAJECTINAE, conscripta a Petro Van Muschenbroek, L. A. M. Med. & Phil. D. Phil. & Mathes. Profess. in Acad. Ultraj. Anno 1729. EPhemerides hae Meteorologicae notantur pro singulo anno in Tabula chartacea maxima, quae duodecem Areolas continet, pro unoquoque mense unam, quarum Illam mensis Januarii anni 1731. Speciminis gratia in T A B. I. apponitur: Quoniam autem omnia signa in caeteris Tabulae partibus usurpata in hoc mense non occurrunt, in T A B. II. ad Fig. 6. alia specimina nonnullorum Dierum diversorum Annorum, quae cuncta complectuntur signa, adjunguntur. In calce T A B. I. signa, quibus usus fui, in Meteoris annotandis, explicata habentur, unde cuncta in hujuscemodi T A B U L I S M E T E O R OL O G I C I S construendis necessaria facile & primo intuitu intelligentur. Cum plena eorum, quae in hisce Ephemeridibus annotantur, hic loci futura sit nimis prolixa Enarratio, res solummodo magis notabiles recensebo. Sinistro Tabulae lateri mensis nomen ponitur, huic dextrum versus adjacent numeri altitudinem Barometri in pollicibus Rhenolandicis, eorumque lineis indicantes, hi parte infima incipiunt a 28, desinuntque in 30, quia raro in hisce provinciis Mercurius ad minorem altitudinem quam 28 pollicum in tubo deprimitur, B b b rarissime (358) rarissime ad 30 usque pollices adscendit: commode idcirco omnis altitudinis varietas, cui Mercurius in Barometro subjicitur, intra assrgnatos hos numeros scribi potuit; idque solius puncti ope, positi accurate in loco, qui Mercurii altitudinem exprimebat: Captae sunt Barometricae observationes ter quocunque die, mane hora septima; in ipsa meridie; et vesperi hora undecima; quibus temporibus quoque Thermometri altitudines fuerunt notatae. Thermometro usus fui, Mercurii pleno, quod dexterrimus artifex Fahrenheytius secundum suam tabulam fecerat, cujus construendi modum tradidi in commentariis, quos Florentinis tentaminibus experimentalibus adjunxi: scala ita se habet, ut Mercurius in tubo descendat ad graduum initium, sive o, cum Thermoscopium hyeme Nivi cum Sale Ammoniaco permistae imponitur; inde sursum versus gradus 32 est, cum aqua gelare incipit; gradus est 214, ad quem assurgit Mercurius, cum ebullienti aquae tubus immissus fuerit: quae pauca notata sufficiunt: suspensum in aperto aere, sed umbroso manet semper hoc Thermoscopium, ita ut vere Atmospherici aeris calorem frigusve indicet. Vides in Tabula Meteorologica numerum 29 pro Barometro, ab eo per medium mensis dextrum versus scripti sunt dies mensis ab 1 ad 31, lineis nigrioribus distincti cum suis numeris, quilibet dies binis tenuioribus intermediis lineis, in tria distinguntur spatia, tribus quotidianis observationibus destinata, quae memoratis horis captae sunt: observationes Thermometricae scribuntur in serie suprema mensis, a sinistris dextrorsum: Ventos, eorum plagas & vires excipit series secunda. Pluviae copiam capit tertia series; hanc colligo simili methodo ac in observatorio Parisiensi. In (359) In quarta serie numeri denotant copiam aquae, quae ex vase aperto, sed umbroso in loco posito, in auras exhalat. Est hoc vas plumbeum accurate parallelepipedum, cujus quodlibet supremum latus 6 pollicum, altitudo 18 pollicum; hoc impletur singulo mense ad altitudinem 16 pollicum, & curatur, ut semper aqua duobus pollicibus sit margine supremo depressior. In alia serie notavi Lunae. phases, ut viderem quasnam mutationes hic planeta nostrae Atmospherae induceret. Denique in serie undecima habetur Inclinatio Acus magneticae, qualis ipsa meridie fuit: est haec acus quatuor longa pedes, qua, opinor, nullam exstare aeque perfectam, ejus descriptionem tradidi in Dissertationibus Magneticis, pag. 190. Tandem in serie infima conspicitur Declinatio Acus Magneticae, 6 pollices longae, inclusaeque Machinae, quam in Dissertationibus Magneticis, pag. 233, delineavi: haec insistit grandi lapidi plano, medio in horto, ita ut recta, quae per notam septentrionis & meridiei transit, verae lineae meridianae insistat: ita facillime & absque ullo labore, quocunque tempore Magneticae acus declinationem observare licet; tempus ipsum meridianum semper elegi, ut melius Inclinationem cum Declinatione comparare possem. Haec Tabulis Meteorologicis intelligendis sufficiunt; addam nunc alia, quae Tabulis inseri nequeunt, quaeque praeter notata animadverti. Regnavit mense Januario intensum frigus, praecipue die sexto, undecimo & decimo nono, dubitoque utrum in his regionibus quis unquam acrius gelu observaverit, cum Thermoscopium ad gradum usque quartum subsederit: interim a 1 ad 15 Januarii erat humilior Mercurius in Barometro, quam, cum B b b 2 gelat, (360) gelat, apud nos esse solet: praeterea gelavit vento ex qualibet mundi plaga spirante, quod non admodum frequenter contingit: plerumque die uno vel altero praecedente Lunae phasin, sive ea plena sive nova, sive in quadraturis fuerit, mutabatur tempestas remittente aliquantum gelu: tantam hoc sidus in aerem nostrum efficaciam habet, quo tempore enim maxime gravitare incipit in terram, atque haec in ipsam, condensari videntur quoque nubes, coeuntesque vaporosae particulae graviores fieri; quam ut ab aere in aequilibrio sustineantur, decidunt ita sub forma pluviae, nivis, grandinisve, & ventos suscitant, qui suo attritu calorem gignunt, utque regelet, faciunt. Memoranda est nivis forma, quae ante meridiem diei sexti cecidit; erat nix omnis rosacea stellata, aut ex partibus semiformatarum Stellarum, ruptarumve constabat: Microscopio eam sollicite inspexi, videbatur esse nix quatuor specierum, omnis tamen hexangula, fere similis illi, quam Cartesius anno 1637, Amstelodami observavit, sed quam multo elegantius depinxit Hookius in Micrograhiae Schemate viii, pag. 88, aut Cassinus in Parisinae academiae monumentis, anni 1692. figuras Nivis a me observatas accurate delineavi in Tab. II. Fig. 1. rosaceam refert, quae maximam faciebat partem: erat diversae magnitudinis, quippe nonnullarum diameter partem erat 7/100 pollic. Rhenol. aliarum 10/100 aliarum 11/100. Hujus quoque magnitudinis fuerunt flocculi figurae 2 & 3. Ramosi autem erant alii Fig. 4. Quorum magnitudo 20/100 vel 21/100 pollic. Rhenol. Sed quam rara erat haec nix! non memini me ullam similem vidisse, implevi ea vas parallelopipedum, 12 altum pollices, quod in calido positum loco solutam nivem praebuit ad dimidii pollicis altitudinem, (361) dinem, adeo ut nix haec vigesies quater aqua rarior fuerit: haec raritas profecto insolita, nam Sedilavius, de la Hirius aliique nivem raram aqua esse sextuplo leviorem, hic autem nivem rarissimam duodecluplo leviorem observavit, at duplo adhuc rarior nix a nobis notata fuit. Quomodo hexangula ejusmodi progignatur nix, non exponam, variae videantur opiniones apud Cartesium in princip. Philos. Keplerum de Nive sexangula. Erasm. Bartholinum de figura Nivis. Millietum in Tract. de Meteorif. tum Acta Philos. Britan. No. 92 & 376. Delapsa haec nix secum terribile frigus & gelu advehebat, praecipue post horam quintam vespertinam, quod perduravit ultra horam 12 nocturnam; toto hoc tempore Vinum, quod ex profunda deferebatur cella in angulum conclavis, ubi largus exstructus erat focus, momento citius conglaciabatur, imo vix, in tabula, non procul a foco posita, a congelatione desistebat infusum Scyphis: pari modo, quicquid in glaciem abire poterat, infelicissime rigebat. Simile frigus omnia exussit undecimo hujus mensis die; verum providissimus rerum humanarum arbiter voluit, ut brevis modo esset hoc acerrimum gelu durationis, consulendo & prospiciendo multorum animantium vitae, & vegetabilium conservationi. Alterius formae, quam supra memini, nix rarissima cecidit octavo Januarii hora tertia post meridiem; constabat ex meris tantum oblongis speculis, quae vix 1/10 pollicis parte aequabant, tenuissimae caeteroquin, & proinde simplicissimi Nivis flocculi. Duravit gelu usque ad 22 diem, unde adeo crassa evasit glacies, ut in nonnullis amplioribus fossis, aquam stagnantem comprehendentibus, eam altitudinem 20 pollicum Rhenolandicorum acquisivisse dimensus (362) mensus sim: in fluvio rapide decurrente, minima glaciei crassities fuit 12 aut 13 pollicum: utcunque crassa fuerit, resoluta erat penitus primo Februarij, ita ut plurimis in fossis suburbanis vix glaciei indicium daretur; quae subitanea contigit regelatio propter maximam pluviae copiam, quae post 22 diem cecidit. In principio Januarij erant hinc & inde Morbilli, sed mitioris indolis, quibus correpti infantes levissime aegrotabant, nulli, aut saltem paucissimi interierunt: quamdiu interim regnavit gelu, usque ad illud tempus, quo remittere caepit, nullis civitas laborabat fere aegritudinibus, frigore quasi aeque ex aere ignem, ac morborum quorumcunque semina propellente: at simul ac regelabat, hoc est 24 Januarij, jam Anginae & Ardentes sebres Tragaediam inchoabant, cum corpora ab acri gelu antea constricta, nunc a pluvioso, tepente humidoque aere, furibundis agitato ventis, subitissime relaxabantur, quippe increverat calor ipsa meridie diei frigidissimae a gradu 8 ad 44 die calidissima secundum Thermometri scalam, quem caloris mutationem intra tam angustam temporis spatium humana corpora incolumi sanitate ferre non possunt. Sed praecipue ad maximam ponderis Atmospherici mutationem attendendum est, subsedit enim in Barometro Mercurius nocte inter 24 & 25 diem intermedia adeo celeriter, ut vix meminerim rapidioris Mercurij delapsus; stetitque in humillima fere statione parum supra 28 pollices; quoniam igitur humani corporis sanguifera vasa, antea a magno Atmospherae pondere compressa, & ab intensissimo frigore magis adhuc constricta; nunc citissime relaxabantur, tam a calore, quam ab Atmospherae levissimo pondere, non (363) non potuit non sanguis errore loci in vasa tam subito aperta irruere, atque inflammationem, hanc vero febrim cum aliis symptomatibus suscitare. Lubet autem Anginarum tum regnantium brevem adnectare historiam, quia hae non semper ejusdem naturae sunt, eam igitur ex propriis observationibus depromam. Sanissimos, eosque qui cubitum euntes nullam alicujus aegritudinis indicium perceperant, media nocte corripuit Angina, inflammans subito amygdalam dextram, uti in plerisque contigit: mox accessit febris, cum capitis dolore, rigore cervicis & dorsi, quod etiam non aliter frigere credebatur quam si frigida perfusum fuisset. Sequenti die cum eodem dorsi rigore febris perstitit, homotonos nonnulli quos levior corriperat febris, altera nocte in largissimos sponte illapsi sudores, mane surgebant sani, prorsus a morbo liberati, sed plus debilitati, quam a tam brevis durationis febre contingere solet: quod latentis alicujus malignitatis suspicionem incussit. Non adeo beati alii fuerunt, acriori febre laborantes, his enim Angina increvit usque ad tertium diem, etiamsi liberalis Venae sectio & larga purgatio alvi a principio morbi instituta fuerit; quae bina tamen bis terve repetita levamen tertio die attulerunt: interim Urinae erant flammeae, faetentes insigniter: sudores nulli, nullusque somnus, capitis ingens dolor, artuumque omnium Lassitudo, ac si fustigati fuissent: lingua vix obducta: evanuit morbus in nonnullis quinto die, cujus crisis largus sudor fuit, manente Urina per totum morbi decursum rubicunda, limpida. Corripuit haec Angina absque discrimine Infantes & Adultos. In multis, ab Angina jam curatis, post biduum recruduit febris continua, a qua aegroti non nisi sex septemve (364) septemve diebus elapsis curabantur. Jam ab aliquot retro observavi annis, hyeme post praeteritum gelu Anginas increbescere simul ac regelare incipit; praecipue si subito regelet. Saeviebant praeterea aliae Febres continuae, ardentes, quotidie circa vesperam, novo comitante frigore, exacerbatae: AEgrotantibus lingua erat arida, fusca, sitis magna, insomnolentia, deliria; capitis dolores cruciantes, per totum morbi decursum continuati; oculi fixi, & quasi immobiles, cum scintillis obvolitantibus: nonnullis abdomen inferiori parte rigebat, atque hi non nisi cum difficultate urinam dimittebant: aliorum cervicem prorsus rigidam reddidit febris: aliis totum corpus statuae instar rigebat, hi nec videre nec audire, nec se movere per biduum ante mortem poterant. Alii crebris convulsionibus agitabantur aliquot ante obitum diebus: plurimi moriebantur decimo quarto die, ab invasione morbi prima supputando, nullum evasisse observavi, cui in morbi principio sanguis liberaliter eductus non fuit; etiamsi remediis diluentibus, humectantibus, refrigerantibus fuerit usus: sed plerumque incolumes evaserunt, quibus larga & repetita secta fuit Vena: sanguis eductus non multum a sano statu recessisse videbatur, gerens vix ulla Inflammationis vestigia. Debiliores nonnunquam aphthis corripiebantur, densis, flavis, certo lethiferis: observavi hanc febrim aeque in Infantibus ac in Adultis. Quoniam in doctrina Magnetica aetatem terere in animum induxi, quotidie Inclinationem & Declinationem acuum ipsa meridie observavi: Miratus sum non mutari Declinationem, quo tempore inclinatio mutatur: quod non tantum hoc mense Januario ita se habuit, sed tribus annis, quibus observandae huic (365) huic rei incubui, idem obtinere animadverti. Novis Magneticis viribus impregnaveram primo Januarii utramque acum, ut quamdiu vis illibata in ferro maneret notare quo que possem: in acu Inclinatoria satis generosa 2 1/2 annorum spatio perstitit, non diutius: quamdiu in vulgari Versorio constabit, propter infortunium infra memorandum determinare nequeo, aeque diuturnam tamen ac vim priorem fore, nullus dubito, novi enim vulgares Compassus in navibus ex Orientali India nostros in portus redeuntibus, adhuc dum vigere, qui solventes abhinc Magnetica virtute impregnati fuerant. Attende ad ventos, hos in Magnetem imperium non habere observabis, quippe Inclinatio & Declinatio variat duobus se sequentibus diebus, quibus tamen idem ventus spiravit: altera occasione ex alia plaga spirante Vento diebus binis sibi proximis, immobilem perstitisse Inclinationem una cum Declinatione notabis. Multo minus aut caeli serenitas,pluvia, nix, tempestas, aliquid in vim Magneticam operantur: Nam saepe observavi unius mensis spatio oscillatorio actam fuisse motu aeque acum Inclinatoriam ac Declinatoriam; nunc enim Inclinatio major, nunc iterum minor est, & versus Occasum quae nunc datur Declinatio, hodie increscit, cras decrescit, major iterum sequenti die. Discrimen inter Inclinationem minimam, quae fuit 67 gradum, & maximam, quae fuit 68~ 28~, est 1~ 28~. Declinatio versus occasum minima 12~ 40~, & maxima 13~ 20~, dat discrimen 40 Minutorum. Februarij octavo dabatur Halo circa Lunam, ab hora 7 ad 9 1/2 vespertinam, ejus diameter erat 3 1/2 vicibus major, quam Lunae apparens diameter erat; C c c tenet (366) tenet fama esse praesagium imminentis tempestatis, quod fabulosum videtur, sequenti enim die caelum tranquillum fuit. Vigesimo quinto hujus mensis plurimi Coryza correpti sunt homines, cum a 20 ad 24 magnus, ratione temporis habita, in Atmosphaera obtinuerat calor, qui totum humanum corpus laxaverat; supervenit nox 24 diei frigida, flante Borea, hinc illico constringebantur vasa a frigore, suscitataque fuit inflammatio in membranis aeri maxime expositis: vix ullas pertinaciores hisce animadverti Coryzas inflammatione membranae Schneiderianae proserpente per totam Asperam arteriam usque in Pulmones; hinc tussis, quae interdiu quidem mitis & rara, sed exacerbabatur ab hora nocturna undecima usque ad tertiam, a quo tempore mitescens, aegrotis requiem concedebat: molestissima haec tussis trium, quatuor, imo plurium septimanarum spatio duravit, quibusvis resistens auxiliis, Venae sectioni, purgantibus, sudoriferis, emollientibus, humectantibus, narcoticis, expectorantibus: optime aliquando auscultabat revulsioni factae ope Tabaci Brasiliensis, e quo turundae naribus immissae maximam irritationem, & versus nares materiae acris derivationem praestiterunt: quae huic quoque restitit remedio, tussis, tantum temporis longinquitate curata fuit. Maxima Inclinatio magneticae acus fuit 69~ 30~, minima 68~ 25~. Maxima declinatio fuit 13~ 20~, minima vero 13~ 10~. Martij 27, hora vespertina 10 1/2 prima hujus anni a me conspicebatur Aurora Borealis, aliquantum insolitis stipata apparitionibus: a plaga caeli Borea occasum versus, usque ad plagam N. W. t. N. tum a Borea quoque ortum versus, usque ad plagam N. N. O. ab (367) ab horizonte usque ad altitudinem 20 graduum, obdoctum erat caelum nube tenuissima, & quidem adeo rara, ut Stellae secundae & tertiae magnitudinis per eam translucerent, lucebat tamen notabiliter: superior ejus limbus inaequali margine descriptus erat: ex loco ejus quodam intermedio columna exsurgebat, in horizontem perpendicularis, 10 gradibus supra supremum eminens limbum, transeuns per mediam Cassiopeam, ejus lux erat aequabilis, placida, nequaquam mota, & diutissime perstabat: imo nec ex nube ulli radii columnaeve igneae quales emitti in auroris hujusmodi solent, excutiebantur: fuit igitur haec aurora ultra solitum placida, caelum erat caeteroquin admodum serenum, spirante Euro satis valido, impetusque secundi: verum supra Venti hujus regionem materia hujus Aurorae in absoluta suspendebatur tranquillitate: adeoque ad insignem altitudinem ejusmodi materia sive propter levitatem, raritatemve, in atmosphera adscendere videtur, uti quoque ex aliis observationibus probari facile posset. Sequente die reliquiae hujus aurorae adhuc aderant, componebant tantum nubeculam tenuem, vix lucidam, non ultra 20 gradus supra horizontem elevatam, neque emittentem ullos lucentes radios columnasve, nec a Borea longe Ortum aut Occasum versus porrectam; fulgebat adhuc media nocte, postea evanuit nullo sui relicto signo. Interim hoc mense siccior vix ullus unquam suit, cum pluviae copia modo lineam 1 1/4 adaequaverit: in principio satis strenue gelavit, ita ut decimo Martij omnium fossarum glacies adeo densa evaserit, ut quaquaversum iter calepodiis ferratis incedendi concesserit civibus, neque ulla navibus via libera fuerit, C c c 2 verum (368) verum duodecimo Martij gelu aliqan uittenremtumte, Sol per purum aerem tam fortiter interdiu radios suos in glaciem vibrabat, ut magna ejus pars decimo tertio die liquefacta fuerit, & navis hac vespera ex nostrae urbis portu soluta Amstelodamum petierit; quae ambo, gelu nempe tam intensum hoc mense, & tam celeris regelatio, in his regionibus rariora sunt. Tam subita aeris mutatio non poterat non morborum esse causa, imo hinc illico dabatur Pleuritis et Peripneumonia, quae utraque mitis & benigni moris fuit; quippe in Pleuriticis febris quidem primo die fuit continua, sed exigua, cum leviusculo lateris punctorio dolore, occupante Thoracis superiorem anterioremque partem: sequenti die usque ad inferiores costas dolor descendit, interim sputa excreabantur flava, striis interspersis sanguineis, tussis nec molesta, nec frequens: alvus satis naturalis, somnus bonus atque resiciens, linguae color vix mutatus, parva sitis, Urina parum intensior solito, limpida: quae optima profecto mitissimae indolis erant indicia: tertio etiam die febris una cum omnibus symptomatis penitus cessabat: curabatur haec pleuritis resolutione benigna naturae, absque Venae sectione, sed copiosa ptisanae potatione, usu mellis, leviorumque Ciborum; potissimum afflixit hic morbus senes & adultos. Eodem tempore in Scenam prodibat Peripneumonia, incipiens cum capitis magno dolore, febre exigua, pectoris angustia modica, respiratione solito breviori: ilico tamen magna aegros infirmavit debilitas, quo plus mali latere suspicatus fuissem, nisi Pleuritides, tum grassantes, adeo benigne fuissent: sanguis Venae sectione eductus, nequaquam inflammati speciem praebebar, sed naturalis instar erat: Urinae (369) Urinae intensioris rubedinis, sudor moderatus; somnus quoque modicus, quietus, semper reficiens: jam abhinc secundo aut tertio die in urina nubecula dabatur, satis gravis: sputa excreabantur levia & tenuia, tussis admodum molesta, capitis dolorem exacerbans, sitis modica, linguae dorsum rusfescens, alvus constipata; postero die mitigatior febris, Urina materiae criticae plena; qualis sequentibus diebus mansit, adeo ut morbus omnino intra septem octove dies terminatus fuerit: tussis autem aliquanto pertinacior diebus duobus tribusve ulterius durabat, fugata tamen feliciter usu mellis: vix postulabat hic morbus medici auxilium, evanuitque, sive nulla vel non secta fuerit Vena; sive remedia, sive nulla fere propinata fuerint Verum sub finem Martij multo atrocior peripneumonia grassari coepit, cum spirante Euro noctu gelabat, interdiu autem coelo admodum sereno Atmosphaera meridianis horis non parum calebat, usque ad gradum 54, 58, 59 Thermoscopii: ejusmodi caloris frigorisque subitaneis vicissitudinibus ferendis humana corpora vix paria sunt, quin in acutissimos incidant morbos: ideo perquam acuta febris, quotidie circa vesperam exacerbata, cum frequentissima tussi, aegros extemplo corripuit, sanguinemque admodum inflammatum reddidit, uti Venae sectione apparebat: singularia symotomata per totum morbi decursum non adfuerunt, perierunt solito plures aegroti, qui evaserunt, quatuordecim dierum curriculo decubuerunt. Inclinatio acus Magneticae maxima hoc mense suit 70 graduum, minima 68~ 10~. Declinatio maxima 13~ 40~, minima 13~ 15~. Suppeditavit Aprilis 28 ante meridiem pulcherrimum Phaenomenon, quod hora 10 1/2 detexi, (370) detexi, verum quod usque ad horam 11 1/4 spectatum fuit. TAB. II. Fig. 5. Ut clare hoc intelligas, concipe spectatorem P faciem versus Austrum, dorsum versus Boream direxisse,atque ita oculos ad coelum sustulisse,apparebant tum duo circuli in coelo cum interrupta parte alterius, quorum omnium planum erat ad horizontem parallelum: erat spectatoris Zenith Z, centrum circuli maximi F K H G, sive potius annuli, cujus diameter interna fuit 58~ 15~, latitudinem autem non bene metiri poteram, judicabam esse majorem 30 minutis: nullos quoque in ipso detexi colores, & tantum apparebat albus. Secundi circuli A B D centrum occupabat Sol S, secans priorem in duobus locis K, H. Eumque aliquousque ingressus: ab altera sectione H, in circulo priori albo erat locus aliquis G, splendidior reliquo magnitudinis ejusdem apparentis cum sole, a parte Solem spectante coloribus erat variegatus, distantia H G fuit 50~ 30~, diameter interna circuli A B erat 45~ 30~, coloribus tingebatur hic circulus variis, a parte interna Solem versus rubebat, extima parte albebat, intermedij colores erant coerulei pallidi; clarissime conspiciebantur in tractu D aliquousque protenso: mirebar hunc circulum non fuisse ubivis aeque latum, sed angustissimum esse in K D H. Latitudo hujus annuli fere duplo minor priori mihi visa fuit, non tamen pro voto satis accurate dimensus fui. Tangebatur hic circulus ab arcu aliquo circuli tertii E, maxime meridionalis, qui quoque albus, omnibusque coloribus destitutus videbatur: Hic arcus primus omnium a conspectu evanuit: tum pars orientalis A circuli colorati aufugiebat, quam pars meridionalis E sequebatur: (371) batur: tum peribat quoque portio F orientalis circuli albi: cujus interitum sequebatur occidentalis pars B circuli colorati; mox evanescebat occidentalis portio G circuli albi, ejusque tandem pars maxime septentrionalis. Coelum toto hoc tempore erat exiguis nubibus, hinc inde quasi interruptis obductum, non quidem densis, sed quoque non admodum raris, quae tamen altissima in atmosphaerae regione suspensae videbantur: durante phaenomeno ventus flabat Euro boreus, inter primum & secundum impetum: qui increvit ad secundum gradum evanescente phaenomeno, atque ita horae spatio perstitit, lenior iterum postea. Contigit hoc tempore Novilunij, atmosphaerae calore temperato: sollicitus attendi, an quaedam corpuscula e coelo deciderent, sive glacialia sive aquea, quibus ceu causae adscribi apparitio circulorum potuisset, quemadmodum in Pareliis contigisse Hugenius, Maraldus aliique eruditi annotarunt, verum nihil collegi aut observavi: relatum eodem die a viris fide dignis mihi fuit, binis praecedentibus diebus sese ante meridiem circa Solem annulum animadvertisse; quem cum non viderim, nihil de illo affero. Observavi hoc mense morbillos, etiamsi non frequentes, mitioris quoque genij, ita ut nullum infantem, meae curae commissum, trucidarint. Circa medium hujus mensis, calore jam relaxante corpora, diuturno hyemali frigore constricta, inceperunt Tertianae intermittentes, quae omnes, uti Vernales plerumque esse solent, erant benigni moris, increscebant tribus primis paroxysmis, tum decreverunt, cessantes ut plurimum intra sex paroxysmos, vel sua sponte, vel (372) vel usu amarorum calefacientum, aut aliquorum Salium lixiviosorum. Tertianae duplices quidem paulum pertinaciores, sed adeo faciles curatu tamen, ut non parum honoris medicinae tribuerint. Hinc inde peripneumonia senes tentabantur, admodum lethali, nulli remedio auscultante morbo. Inclinatio magneticae acus maxima suit hoc mense 71 gradum, minima 68~ 45~. Declinatio acus maxima 13~ 35~, minima 13~ 10~. Maij principium non nisi ingratos acris hyemis & tristes diuturni frigoris effectus spectandos praebebat, nulla enim arbos gemmas protruserat, nisi quod hinc inde mala Armeniaca & Persica, Soli maxime exposita in tepentibus locis vento non expositis floris conglobata petala ostendere incipiebant: sero admodum: Tiliae, ambulacra urbis ornantes, tristes adhuc & absque foliorum indiciis, nec laetiora erant adhuc prata: verum post diem vigesimum calor effusis quasi a Sole Venis omne Vegetabile perfudit, ita ut impetu facto prorumperunt folia floresque ex arboribus, molliumque herbarum cacumina increscere ad spectatoris oculos festinarint: quod annum admodum fertilem reddidit, abundarunt mala Armeniaca & Persica, suo postea tempore probe matura. Liberalissimam Ceres suorum fructuum colonis largita est messem, cum aestas & autumnus coelo fruebantur sereno, calido, modica irriguo pluvia. In his regionibus jamdiu observatum est; hyemem diuturnam, non nimis acrem, vernalem calorem sero veniencem, annum fertilem portendere, nam plerumque in principio Maij noctes frigidae, imo gelantes, dantur; corrumpentes tenellos florum fructuumque embry ones; quam(373) quamobrem si hi sero prorumpant, certam spem fructuum relinquunt. Quarto Maij hora decima vespertina ambiebatur Luna corona, in qua nihil insolens, eam quoque nec secuta est tempestas, nec impetuosior ventus. Post vigesimum quintum, Fluvius Lecca, sesquimilliaris distantia ab hac urbe fluens, tanta aquae copia impletus erat, ut prope Batavodurum aggeres superaverit; infra hanc urbem oceanum versus, quinque pollices altius stetit aqua, quam erat nota periculi imminentis, quae nonnullis aggerum locis imposita est; manabat aqua ex Rheni scaturigine, excipientis nives vernali calore celeriter solutas: Nivis autem prodigiosa quantitas cecidit circa Genevam a 16 Maij ad 20, quae omnes operuit vias, quod ea anni tempestate in illis terrae locis oppido rarum: haec nix soluta Rhenum adeo turgefecerat, hic Leccam. Una cum mense inchoabant Pleuritides mites, in quibus vulgaria modo symptomata, fugabanturque satis cito, Venae sectione, refrigerantibus diluentibus humectantibus. Verum inter Infantes regnavit Febris Scarlatina,inficiens omnes, quotquot easdem aedes inhabitabant, easdemve scholas frequentabant: Primo die correpti febre Infantes, de dolore circa praecordia querebantur, qui posteris duobus diebus eos adhuc affligebat, cum siti magna, hinc arida lingua albo obducta muco; febris interim continua, homotonos: sub finem tertii diei et in principio quarti, totius corporis cutim occupaverunt exiguae pustulae, planae, adeo sibi contiguae, ut vix spatium intermedium relinquerent: hinc coccineo colore totum corpus rubebat: in facie tamen pauciores pustulae, palpebrae autem exiguis punctulis rubris, tenuissimam D d d acus (374) acus cuspidem non superantibus, perfossae videbantur; sequentibus temporibus lingua ruberrima evasit: somnus prioribus quatuor diebus nullus, aut saltem continuo interruptus, cum convulsionibus & delirio; quinto die accessit somnolentia, rubedo minus intendebatur, accedente inani alvum deponendi perpetuo conatu; decrevit febrilis impetus: labia autem oris torrida, fractaque incisuris, quibus posteris diebus febris magis decrevit, incolumes evaserunt decimo die, sequente totius cutis desquammatione: verum in aliis aucta febris quinto die suscitavit deliria, convulsiones, quibus octavo die moriebantur: Lethalis fuit hic morbus nonnullis. Inclinatio acus maxima fuit, 70~ 35~. Minima 69~ 25~ Declinatio maxima 13~ 8~. Minima 12~. Junio fuerunt dies calidissimi, quibus similes reliquo anni decursu non fuerunt, uti 19, 20, & 21, hisce enim diebus Thermometrum meridie ostendit gradus 86, 90, 92. Noctes tamen aliquae hujus mensis fuerunt frigidissimae, quibus gelavit, ut 9, 10, 11, 12 contigit diebus. Quam funestis luctatus fuit hic annus cum Variolis! Mense hoc inceperunt, discretae, mitissimi generis, ut postea tanto lugubriorem Tragoediam luderent; quae nunc dabantur, accusari non possunt, nihilque insoliti praestabant. Post medium hujus mensis Synochi putres dabantur, oriundae proculdubio a magnis vicissitudinibus caloris frigorisque, cum enim prioribus noctibus gelaverat, interdiu a maximo calore corpora admodum relaxabantur, hinc febres acutae, dominantes tamen potius in vulgus, negligentiorem sui corporis curam gerens, quam in temperatos cives. Inclinatio (375) Inclinatio acus maxima fuit 71~ 15~. Minima 70~ 25~. Declinatio maxima 13~ 45~. Minima 12~ 17~. Julio pauci observabantur morbi, Variolae tamen manserunt, virium incrementum capientes, atque ideo hinc inde lethales: vidi florentis aetatis virginem cum confluentibus luctantem variolis, tanto sanguinis impetu laborasse, ut menstrua copiosa quarto die prodierint, extraordinario tempore, quibuscum die sexta periit. Erat hic mensis siccissimus, totus aer arebat, exsiccans plantas & animalia, hinc faucibus exsiccatis oriebantur hinc inde anginae inflammatoriae, quae magis increbuissent, nisi 27 & 28 die benignum Numen pluviam e coeli dimisisset, aqua refecta fuerunt Vegetabilia & cuncta animantia. Inclinatio acus maxima fuit 72~ gradium, minima 71~ 30~. Declinatio maxima 12~ 55~, & minima 12~ 28~. Augusto frequentia mugiebant tonitrua, delapsaque copiosa fuit pluvia. Mitescere parum, dolosae adeo, videbantur Variolae, plurimos quidem invaserunt, sed discretae erant fere omnes, vix iis correpti aegrotabant, nullaque exigebant Variolae remedia, sicque felicissime curabantur. In Scenam quoque prodibant Febres Tertianae intermittentes, veluti Autumno fieri solet, sed aeque benignae ac Vernales fuerunt, feliciter profligabantur aut amaris antifebrilibus, aut salibus Lixiviosis, vel Ammoniaco, raro ultra sextum paroxysmum durantes. Inclinatio acus maxima fuit 72~ 3~. Minima 71~ 0~. Declinatio maxima 13~ 36~. Minima 12~ 25~. D d d 2 Septembris (376) Septembris vigesimo sexto, inter horam 5 & 6 vespertinam magna corona circa Solem conspecta fuit; eam tamen ipse non vidi; quoniam narrationibus indoctorum non multum fidi potest, maluis ab hujus coronae descriptione abstinere. Interim Tertianae intermittentes increbuerunt, prioribus maligniores, adeo ut primis tribus quatuorve diebus, Autumnalium more, febres continuas aemularentur; ubi deferbuerat primus aestus, se aut simplices aut duplices Tertianas esse probabant, quae fortioribus remediis, quam illae mensis Augusti, erant superandae: resistere non potuerunt Vomitorio & Salibus, aut Peruviano Cortici. Ardentes acutissimaeque etiam insurrexerunt febres, conjicientes aegrotos in magnum discrimen, nullosque, nisi vi ex Orci faucibus ereptos relinquentes, plurimos trucidantes: puellam sex circiter annorum visitavi, quae tam ardenti febre laborabat, ut tertio ab invasione die non modo deliraverit, sed sanguinem ex ore, naribus, ano, pudendis copiose deposuerit, et intra diem quartum, miseris convulsionibus tentata, animam efflaverit. Jam Variolae vires sumpserant, et plerumque erant confluentes, octavo et nono die enecantes plurimos, foedamque edentes inter infantes, adultosque stragem: nondum tamen ad summum malignitatis fastigium increverant quemadmodum sequentibus mensibus. Inclinatio acus maxima fuit 72~ 30~. Minima 71~ 45~. Declinatio maxima 13~ 40~. Minima 13~ 11~. Per totum Octobrem anginae fuerunt, magis aquosae mucosaeve, quam Inflammatoriae, cum vix febris, aut exigua modo eas comitabatur, amygdalae inprimis tumebant, propendente quoque Uvula: curabantur satis (377) satis facile fortiori alvi purgatione, atque calefaciente emplastro, faucibus circumposito. Dysenteria hinc inde dabatur, nequaquam lethifera, & sola radicis Hypecacoannae dosi feliciter curata. Tertianae sive simplices, sive duplices, nec erant copiosae, nec pertinaces, septem periodis plerumque terminatae, levioribusque remediis obedientes. Quot non circa finem Octobris, post diem 26 Coryza afficiebantur? Magna profecto civitatis pars: nec febris aberat propter insignem Schneiderianae membranae inflammationem, caufam accusabant omnes frigus nocturnum vigesimi sexti, quo gelu saevierat notabile. Verum Variolae praecipua morborum pars ah quam parvae, quam confluentes, quam malignae, quam lethales erant! Strages edebant in civitate dolendas. Qui evaserunt, quam deturpata foedati facie, perpetua pessimae hujus luis gestare debuerunt toto vitae curriculo signa. Vigesimi primi vespera Auroram Borealem, sed exiguam notavi, in qua nihil insolitum: in ipso septentrione ex nube arcuata, parum supra horizontem elevata lucidae, uti fieri solet, surgebant columnae, nec alte adscendentes, nec multum fulgentes, cessavit totum phaenomenon intra horam, incepit 7 3/4 vespertina. In litteris cursoriis proditum est, eodem die in Italia Auroram Borealem fulsisse. Maxima acus Inclinatio fuit 72~ 30~. Minima 70~ 45~. Declinatio maxima fuit 13~ 48~. Minima 13~ 20~. Novembris decimo sexto splendidissima emicuit, cui nullam parem vidi, Aurora Borealis; sive magnitudinem, sive fulgorem, sive miros apparitionum diversissimarum (378) sissimarum lusus considerem: quamobrem paulo prolixius eam a me observatam exponam: Maxima fuit haec Aurora, observata in plurimis Hollandiae urbibus, Leidae a Cl. Zumbachio, Rotterodami ab Anonymo, hic descriptionem inseruit Litterariis Diariis hujus anni, alter in Dissertatione Phaenomenon explicuit. Spectata quoque fuit Berolini a Cl. Kirchio, ejusque observationibus Astronomicis inserta. Circa horam vespertinam octavam Phaenomenon detexi; tum occupabat plagam Caeli Boream, Orientalem, Australem; sola Occidentalis tum immunis erat. Caelum erat serenum, verum alba & opaca nubes 15 alta gradus supra horizontem incipiebat a Borea, extenta abhinc ultra Ortum, verum obliquo in horizontem terminata margine, ita ut inter Ortum & Austrum infra eum descenderit. Haec Nubes ejaculabatur albas, lucentes, non tamen admodum claras, virgas: quarum aliquae ad Zenith directe ferebantur, aliae oblique: aliquando sibi in Zenith occurrebant, quae ex varia adscenderunt plaga, tum vorticali actae motu in gyrum, petebant Austrum, Occasum, aliamve inter hos mediam plagam, prolapsae quasi versus horizontem: saepius hoc ab aliis in Auroris Borealibus contigisse traditum est. Jam vero in plaga Orientali ingens & minax stabat perpendiculariter ad horizontem erecta columna ignea; haec sex lata gradus, 45 alta videbatur. Magna ejusmodi moles non tam fugax, ac leviores radii, brevissimae plerumque durationis: haec plurium minutorum spatio immutata perstabat figura & magnitudine; lento tamen motu versus Austrum ferebatur, elapsoque horae quadrante e conspectu evanuit: Eodem tempore in Australi caeli plaga, sub altitudine circiter 24 graduum, duae jacebant ardentes columnae, horizonti parallelae, (379) parallelae, magnae, latae, in longitudinem exporrectae, quarum una extremitas spectabat ortum, altera occasum: ita trium Minutorum spatio spectabantur, tum lente ad se accedebant, miscebantur ambae in unam, deinde duobus elapsis minutis penitus evanuerunt, nullum sui vestigium relinquentes, caelo ibidem loci manente sereno. Verum pulcherrima phaenomena visebantur hora 9 1/2. Quippe latissima columna perpendiculariter supra horizontem assurgebat, in parte caeli a Borea 20 gradibus versus ortum, haec candentis ferri instar rubebat, densior aliis albentibus virgis, vix enim primae magnitudinis stellam per eam spectare potui; renovata fuit haec saepius, ita ut cum ejusmodi columna 5 vel 6 minutis fulgebat, quia nova surgebat continuo, ultra horam duraverit: eodem tempore ex ipsa septentrionali plaga assurgebat Zenith versus, lucis albissimae multum fulgentis Virga, ubi nubi adhaerebat clarissima, obscurior quo altius adscenderat, hujus latitudo multo minor priori: promovebatur lente a Borea per ortum, versus Austrum, situ sibi parallelo. Hora decima undique caelum ardebat, certabantque de clariori fulgore inter se quatuor mundi plagae: nunc enim quae siluerat huc usque caeli pars, Boream & Occasum inter, evomebat vario tempore plurimos lucidissimosque radios, delatos partim versus Zenith, partim obliquo situ in horizontem a septentrione versus occasum; momento post insurgente vento jucundissimum dabatur spectaculum, cui simile nec antea nec postea vidi unquam: Aurorae Borealis materia haeserat huc usque supra eum aeris tractum, in quo regnabat ventus Euro-boreus: adscendens parumper ventus, lambebat inferiorem Borealis Aurorae partem, abrumpensque portiones hinc inde, effecit, ut interruptis (380) ruptis coruscationibus, in undarum trementium modum, celerrime promotis caelum fulgeret: in plaga Orientali ultra horam hoc contemplatus fui, non quod semper aderat, sed nunc videbatur, per duo triave minuta silebat, renovatum mox, atque interruptis micabat vicibus. Utinam omnia, quae simul aderant phaenomena notare potuissem! Verum centum oculi sat negotii ad id habuissent, totidem simul dabantur, cumque ad unam plagam direxeram aciem, multa interim in aversa parte contingebant Post horam decimam in plaga caeli Occidentali usque ad septentrionem tres nubium atrarum series, diversae altitudinis, supra se positae, oriebantur. Infima erat arcuata, cruribus horizontem versus inclinatis; aliae binae series, distinctae a se mutuo, rectis finibus, horizonti parallelis descriptae erant: ex his quasi pectinatim emittebantur breves, vixque lucentes radii, hinc inde nonnunquam fulgentior exibat, multo longior, quam jurasses fumum fuisse lucidum ex camino magno cum impetu propulsum. Hora undecima caelum adhuc ab omni parte micabat, potissimum plaga Australis, non quod ex Austro columnae assurgebant versus Zenith, sed a Zenith versus horizontem deprimebantur, agitatae nempe per ventum Borealem a septentrione per Zenith versus Austrum: increverat jam ventus ad impetus gradum secundum, quo lente minui spectacula videbantur, non adeo frequentes generabantur columnae, brevioris erant constantiae, citius provolvebantur, donec hora duodecima caelum nubibus incepit obduci, brevi post iterum serenum, ast multo minus fulgens quam antea: hora tandem secunda post mediam noctem omnia cessaverunt, superstitibus partim nubibus densi(381) densioribus, partim albis, haerentibusque in plaga Occidentali, Borea, & Orientali, ad altitudinem circiter 45 graduum ab horizonte, reliquo caelo manente sereno: vigente hoc spectaculo adeo lucebat caelum, ut litteras majores distinguere potuerim, fere aeque facile ac nocte serena fulgente luna, nondum plena: cum totum ardebat caelum, nullibi umbrae ab aedibus projectae: Contigit hoc Boreale lumen post Ventum Australem impetuosissimum, qui noctu praecedente saevierat. Animadverti hoc mense nonnullos Rheumatismos, qui vulgaribus stipati symptomatibus, aliquando auscultabant remediis, interdum tamen e medio tollebant decumbentes, morbosa materia rapta in Cerebro, aut in Intestinis: Pleuritis quoque adfuit, sed benignae indolis, & repetita Venae sectione, refrigerantibus diluentibus auxiliis satis facile profligata: Verum cum horrore Variolarum reminisco, quae adeo pestilentes & malignae, ut nunquam forte ullibi terrarum pejores, nulla fere ab iis intacta domus in hac civitate: Solent mensis Novembris singula septimana efferri 20, aut ad summum 25 ad funera: sed quot nunc efferebantur a Variolis prostrata! prima septimana numerata sunt 65: altera dabantur 74, tertia 69, quarta Septimana 59. Quo tempore pestis in hac urbe maxime saeviit, tradentibus annalibus tot homines qualibet septimana diem suum non obiverunt. Variolae prostraverunt aliquos quarto quintove die a prima invasione: alios octavo, undecimo, decimo quarto, decimo sexto, imo post mensem, cum nempe tabe computruerant corpora. Qui evaserunt, Orci faucibus proximi fuerunt omnes: perierunt subito nonnunquam, quibus Variolae benignae optimisque cum signis: incolumes evaserunt alii, quibus omnia E e e pessima, (382) pessima, & gangraena correpta videbantur: nemo jam vitae alicujus aegrotantis fidebat, eludentibus perpetuo vel prudentissimos Medicos hisce Variolis. Spes quidem aliquando magna, sed praesagium certum dabatur nullum: Vidi & tractavi, quibus post decimum quartum diem novae recrudescebant Variolae, satis copiosae, in facie & reliquo corpore, quae vigesimo secundo die tantum suppuratae erant, aegro tamen superstite: Quoties non vidi Linguam, palatum, fauces gingivas adeo variolis obsessas, ut ne quidem locum, sinapeos grano aequalem, liberumque invenisses! sed hi omnes perierunt: Vidi per plurimos dies depositas albas faeces, pure plenissimas, adeo ut totus intestinalis ductus, non nisi Variolarum armamentarium fuerit, ipseque Cholidochus ductus ab iis obsessus, claususque, aliqui horum perierunt, alij in pristinam sanitatem reconvaluerunt: plurimorum aegrotantium accuratissimas conscripsi historias, ut ipse mirum morbi genium addiscerem; sed prolixiores sunt, quam ut his Ephemeridibus inserantur. Uti am quis adeo beatus, qui huic contagio specificum invenisset remedium: postquam varia tentaveram, animadverti, feliciores fuisse aegrotos, qui sibi relicti manus medicas respuerant; hinc qui nihil agendo Medicinam exercebat, plurimos servabat. Nonnulli aegrotos infuso faecum ovinarum officiosissime necabant; alij spiritubus acidis, uti Nitri, illove dulcificato, vel Oleo Vitrioli Ptisanis, &c. nequaquam feliciores: aeque nocebant calefacientia, sudorifera, quam diluentia, refrigerantia: Venae sectio primis diebus ante eruptionem pustularum, fere certo lethalis: pudet pigetque plura de hoc morbo, cruce & infamia medicorum, commemorare. Inclinatio (383) Inclinatio acus maxima fuit 72 graduum, minima 70~ 35~. Declinatio maxima 13~ 28~. Minima 13 grad. Decembris fuit admodum pluviosus, nec memini quatuor annorum spatio, quibus observationibus hujusmodi sollicite operam impendi, tantam pluviae copiam stillavisse, quae fuit 4 1/2 pollicum. Baroscopium sexto die humilius conclusit Mercurium, quam unquam intra 4 annos fuit scil. ad 27 poll. cum 10 lineis. Variolae adhuc dominari pergebant, uti superiori mense, minus tamen lethales, quoniam subjectorum, in quos saevire poterant, parcior copia. Circa medium Decembris aliquae repullulabant Tertianae, sed exquisitae, benignae; quemadmodum etiam Pleuritis fuit, paucos interimens cives, neque ullis ultra solitum stipata symptomatibus. Inclinatio maxima acus hoc mense suit 72~ 48~. Minima 71~ 10~. Declinatio maxima 13~ 21~. Minima 13~ 13~. Tota quantitas pluviae hoc anno delapsae altitudinem perpendicularem habuit 25 poll. 1 1/4 linear. Rhenol. Quantitas aquae, quae in vaporem abiit ex vase aperto & supra descripto fuit aequalis 32 poll. 2 3/4 linear. Rhenol. Rogat quis merito, majorne aquae copia in auras adscendat, quam relabatur, ubinam haec maneat? Consideret hic, ex Aqua quidem a nobis observatam adscendere copiam, non vero ex Terra, in quam tamen relabitur pluvia, si proinde copia pluviae in his regionibus deciduae, originem quoque in ipsis habuisset, & tanta Terrae quam Aquae superficies fuerit, fere duplo major Aquae copia in auras sub vaporum forma adscendat necesse est, quam sub pluviae specie relabi videtur. In his terris non solum id obE e e 2 tinet (384) tinet ut plus aquae evaporet, quam pluit: idem, enim notante Cl. de la Hirio in Academiae regiae Parisinae Monumentis Anno 1703, in Gallia observatur. Quicunque observationes Magneticas intuetur, non potest non admirari vicissitudines Inclinationis & Declinationis, quibus quotidie acus Magneticae subjiciuntur in eodem Terrae loco: hinc nunquam poterit nauta ex Declinatione acus ante aliquod tempus cognita, concludere se esse in eodem loco, cum eandem Declinationem observat: Quam irregulares vero sunt mutationes? Nequaquam cum Atmospherae mutationibus, sive ejus calorem, pondus, motum spectes, consentiunt: quamobrem causa, quae dirigit Magnetem in ipso Terrae gremio, non supra ipsam, quaerenda erit: haec necessario perpetuis subjecta erit motionibus, quibus acus chalybeae in superficie Terrae obediunt. Examinatis totius anni observationibus dubitavi, an quidem unquam mortales eo usque Magneticam doctrinam promoturi sint, ut declinationes certis regulis adstringere queant, easque ad stata tempora praedicere pro qualibet Terrae regione: Nihilominus nec inutile, nec injucundum erit ejusmodi observationes colligere, quia casu aliquando plus indicabunt de causa, quam sperare possemus. Caetera sequentur. III. A 