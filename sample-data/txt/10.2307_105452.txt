[106] XVII. An Account of the Disease, called Ergot, in French, from its supposed Cause, viz. vitiated Rye. In a Letter from Dr. Tissot, of Lausanne, to George Baker, M. D. F. R. S. Communicated in a Letter from Dr. Baker to the Rev. Thomas Birch, D. D. Sec. R. S. Reverend Sir, IN the month of April, 1762, my late most amiable and very ingenious friend, Dr. Wollaston, presented to the Royal Society the history of an extraordinary case of a mortification of limbs in a poor family at Wattisham, about sixteen miles from Bury, in Suffolk, where Dr. Wollaston at that time resided. About the same time the Rev. Mr. Bones, then minister of the parish of Wattisham (whose humanity led him to shew a particular attention to the sufferings of that unhappy family) transmitted to me every circumstance, which he could observe or collect, relating to the disease. The letters, which I received on this subject, from Mr. Bones, were communicated to the Society; and both accounts were published in the second part of the fifty-second volume of the Philosophical Transactions for the year 1762. Some time in the last winter, as I was perusing a work, intitled, Avis au Peuple sur sa sante par M. Tissot, [107] Tissot, Medecin, Membre des Societes de Londres & de Bale, (printed at Paris in 1762) I observed a disease mentioned under the appellation of Ergot, a name borrowed from its supposed cause, viz. vitiated rye. As the phaenomena of the disease described (which is said to be frequently epidemic in several provinces of France) are very similar to those of the disease, which we lately received an account from Wattisham, I took the liberty of writing a letter to M. Tissot, and requested the favour of him to communicate to me whatever had fallen under his own observation, with respect to the disease called Ergot. In answer to my letter, I have lately been favoured by that learned physician, with the inclosed collection of curious facts and observations on the subject of my inquiry: which, at his request, I do myself the honour to send to the Royal Society. I am, Reverend Sir, Your most obedient and very humble servant, George Baker. Jermyn-street, Dec. 5, 1764. P 2 Viro [108] Viro celeberrimo et eruditissimo G. Baker A. Tissot S. D. Q V O D bene de libellis meis sentias impense laetor, vir egregie; gratusque accepi, nec sine magno emolumento meo legi perlegique optimum tuum libellum de dysenteria et catarrho. Read March 21, 1765. Mea non sunt, sed anonymi editoris Parisiensis, quae leguntur de secali cornuto, in consiliis meis de populi sanitate. Hic capitulus et omnes alii de variis chronicis morbis, a pag. 420-504, additamenta sunt ejusdem auctoris, quae seposui in secunda editione Lausannensi, prima tamen longe auctiori, et quam anglice verti curarunt typographi vestri Cl. Becket et de Hondt. Scopo tamen tibi complacendi lubens mitto quae quondam, dum varias partes diaetetices paulo curiosius indagabam, de hac materia collegeram; quae omnia, si lubet, nec indigna videntur, meo nomine, in conventibus illustrissimae societatis legere poteris. Tria sunt praecipua vitia granorum frumenti et secalis, rubigo, ustilago, et secale cornutum. Mira ubique fere inventiur confusio de illis morbis, et praesertim duobus primis; illos paulo pressius definire expediet. Rubigo, vobis, ut video, mildew, Gallice rouille, Italice ruggine, pulvis est flavo-rubescens, glutinosus, qui adhaerens et culmo et glumae plurium plantarum graminacearum, earum incrementum impedit, inde male nutritum granum atrophia consicitur et exsiccatur, nullam, aut fere nullam, farinam praebens. Hic est morbus, ni fallor, quem in nonnullis locis dicunt [109] dicunt bled vante; ventum calidum granum credit comedisse vulgus. Ustilago, Gallice, mille ou brulure, Italice fuligine, nomen est genericum, nigram frumentorum degenerationem designans; duae sunt species, carbunculus le charbon, et caries la carie. Carbo morbus est grani, vix externe noscendus, nisi quod grana rotundiora videntur, quo interna substantia vertitur in nigrum, viscidum, saetidum pulverem. Carbunculata grana multum aliquoties turgent. Morbum hunc dixit la bosse cl. DUHAMEL. Facillime observatur carbunculi natura in grano tritici Indici (Maiis) monente cl. Bonet [a]. Vidit enim quae ovum gallinaceum aequabant, plena pulvere nigro, faetido, fanioso, variis lamellis distincto. Caries, quam plerumque generis nomine nielle defignant, frumentum, secale pluresque alias plantas inficit, non granis tantum, sed floribus et foliis infestus sub forma pulveris nigri, viscidi, undiquaque adhaerentis, et quidquid tangit necantis; invadere videtur morbus quo tempore floret frumentum, sicque nunquam adolescit granum; adultum enim corrumpi haud facile crederem. Coram habeo plures aristas carie tactas, quae pulvere illo undiquaque fuscatae granoque penitus vacuae, solas glumas exhibent albescentes, et nescio quid fibrosi, in media gluma, quod videtur fuisse pars fibrosa aut stamen grani. Nonnullas tibi mitto; parum saporis aut odoris habet ille pulvis, nec plus habuit quo momento colligebatur. [a] Recherches sur l' usage des seuilles dans les plantes, pag. 327. Cariem [110] Cariem omni aevo observatam fuisse credit cl. Ginanni; carbo vero recentius cognitus, nunquam visus fuerat in Lombardia ante annum 1730, et Cesennae ante annum 1738. Secale cornutum, ergot, morbus est longe alius, solumque secale vel duas aut tres alias plantas graminaceas Alpinas, ut narravitillust. amicus meus Hallerus, infestans. Vegetatio est irregularis grani secalini, quod substantiam quasi mediam inter granum et folium adipiscitur, coloris, ut vidi, licet rarissime (raro enim in nostris regionibus crescit) susce viridis irregulariter compressi, et, ut olim jam viderunt cl. Marchand et Vaillant, faepe quatuordecim aut quindecim lineas longum, duas latum. Prae aliis illa grana accuratissim e descripsit Car. Nic. Langius, additis etiam experimentis de illorum indole. Sata nequaquam germinant; abundant annis praesertim pluviosis; et quando pluviosum ver calidissima aestas excipit [b]. Simplicia haec videntur; at, ut jam dixi, ex nominum confusione plures nati sunt errores. Semper notam fuisse rubiginem dubitare vetant antiquissima monumenta. Veteribus nota fuit quoque ustilago, apud illos fuligo aut uredo dicta; sed tum antiquis tum recentioribus saeculis passim usurpatam rubiginem pro ustilagine, et vicissim ustilaginem pro rubigine queritur, qui doctissime de morbis grani in berba scripsit, Cl. Comes GINANNI [c]; firmiterque [b] Opus Langii, senatoris et medici Lucernensis, Germanice scriptum prodiit Lucernae anno 1717. Vis tituli est Descriptio morborum ex esu clavorum secalinorum cum pane. Bonum excerptum invenitur in actis eruditorum ann. 1718. pag. 309. [c] Delle malattie del grano in ~erba trattato storico fisc~, 4to in Pesaro, 1759. 1 credit [111] credit rubiginem a RAMAZZINO descriptam, in constitutione epidemica anni 1692, veram fuisse ustilaginem. Queritur nonnullos praedicasse audacter de ustilagine quod solius est rubiginis, quam veteres aeruginem quoque dixerunt. Horum locos fuse adducit, a quibus abunde patet, uredinem aut fuliginem (recentior est enim vox ustilago) primis aevis, quod dixi, notam quidem fuisse, at tantum obscure. De nomenclatura secalis cornuti minor confusio; aliis quidem secale luxurians, aliis mater secalis quod est mutterkorn Germanorum, aliis orga, Langio Clavus Secalinus dicitur, at cum aliis morbis vix confundi potest. Solus forsan errorem interponit Cl. MONETA, qui secale cornutum nihil aliud esse affirmat quam gigantea grana, ex nimio incremento in feracibus annis, quae nihil nocivi habent, additque, contra omnes, hordeum et frumentum cornuta fieri posse [d]; at sane nunquam secale cornutum vidit bonus vir, sed grana illa vere gigantea nullo vitio nisi nimio volumine faeda et omni anno ubique obvia. Faemina, cujus epistolam posteris tradidit Cl. SALERNE [e], dicit quoque secale cornutum aliquoties majus, aliquoties minus esse secali vulgari; et Cl. HANOVIUS [f] credere quoque videtur secale cornutum morbum esse aliquoties marasmoideum; sed hisce tribus dissentiunt omnes alii. [d] Commentar. de rebus in histor. natural. et med. gestis, tom. III. p. 520. [e] Memoire sur les maladies que cause la seigle ergotte, dans les memoirs de mathematique et de physique presentes a l'academie Royale des Sciences, tom. II. p. 161. [f] Comment. de reb. in hist. &c. ubi supra. Quoties [112] Quoties ergo de rubigine, ustilagine, aut secali~cornuto agitur, probe tenendum rubiginem, aeruginem, ruggine, robbiga, mildew, rouille, suc mielle et forsan bled vante, unum esse morbum; ustilaginem, uredinem, fuliginem nigellam, volpe, nielle, brulure alium esse diversum morbum, qui suas habet species, cariem et carbunculum; secale demum cornutum, secale luxurians, matrem secalis, mutterkorn, orgam, clavum secalinum, tertium esse genus morbi primis omnino dissimile. Nocivum praebere alimentum omnia corrupta grana non nesciverunt antiqui; et pulchra habet praecepta, etiam nunc in diaeteticis princeps, GALENUS, de damnis frumenti nigri, id est, ustilaginis, et lolii, quibus uti pistores serio vetat, memorans simul morbos quos inde natos vidit [g]. Panis confectus ex frumentis quae faedavit pulvis nigellae, aut quae carbunculata fuerunt (nondum enim videre contigit grana partim cariosa, partim sana) maligne semper fermentat et coquitur, viscidus est, gravis, inassuetis nauseosus; et anno 1758, cum hic abundaverit, plurium, ni fefellit observatio, morborum chronicorum abdominis et cutis causa extitit. Vidit LONGOLIUS virum, qui, devoratis, cariositate, granis aliquot frumenti ustilaginei, doloribus membrorum corripiebatur, et aliquot dejectionibus sanatus est. At pessima sunt damna quae ex esu secalis cornuti oriuntur, et cum verisimile sit hanc secalis degenerationem omnis aevi fuisse, credere ausim morbos quos ciet, omni aevo aliquot mortales tetigisse, utut [g] De alimentorum facultatibus, l. i. c. 37. 4 illos [113] illos minime descripserint veteres medici; primum enim accurate descripti sunt anno 1596, et ab illo tempore dire in varias Europae regiones aut spasmos aut gangraenam excitantes saevierunt. Breviter et historice illas clades recensebo. F. HOFMANNUS utramque morbi faciem adumbrat [h]. Spasmodicam primum, tum gangraenosam delineabo. Anno 1596, in Hassia et vicinis regionibus, grassatus est epidemice morbus spasmodico-convulsivus, cujus causam usui secalis cornuti tribuit facultas medica Marpurgensis, quae, anno 1597, libellum edidit, Germanice, de symptomatibus, aetiologia, et curatione hujusce morbi; in quo hausisle videtur Sennertus [i]. E fusa descriptione, in auctore omnium manibus trito, facile invenienda pauca tantum memorabilia excerpam. 1. Qui epilepsia corripiebantur, vix omnino hoc morbo in posterum liberabantur. 2. Qui amentes fiebant, stupidi ad mortem usque remanebant. 3. Licet nonnulli post hunc morbum ad quindecimum annum superstites fuerint, singulis tamen annis, mense Januarii et Februarii, male se habebant. 4. Contagio non immunis erat morbus; quod nusquam alibi observatum. Idem morbus annis 1648, 1649, 1675, in Voigtlandia, teste HOFMANNO, grassabatur. Anno 1702 totum Freibergensem tractatum peragravit. Anno 1716 Saxoniam et Lusatiam afflixit, quam epi[h] Patholog. general. part. ii. cap. ix. ~ 16. in scholio. [i] De febribus, libr. iv. cap. xiv. de febre maligna cum spasmo. VOL. LV. Q demiam [114] demiam descripsit G. V. VEDELIUS [k]. Eodem tempore A. O. GOELIKE dissertationem edidit de eodem morbo, in qua omnes, qui tunc extabant de hoc morbo auctores (quos inter Horstius, Buddaeus, Longolius, Haberkorn, Willish, aliique) sedulo excerpsit [l], differentiasque morbi in variis epidemicis curiose indicavit. Idem morbus anno 1717, varios Germaniae locos tetigit. Silesiam anno 1722 invasit. Inde nata VATERI Dissertatio [m]. Dynastiam Sabothi in Silesia et tractum Vartembergensem in Bohemia, anno 1736 occupabat. Sabothi epidemiam descripsit, at, maximam partem, Germanice G. H. BURGHART [n]. Morbum Vartenbergensem accurate pinxit J. A. SRINC [o] qui solus quingentos aegros visitavit. Haec erat facies morbi. ``Incipiebat molesta titillatione `` pedum referente formicarum perreptationem; mox `` ventriculus gravi torquebatur cardialgia. Hinc ad `` manus malum procedit, donec tandem ipsum caput `` occupet. Titillationem ejusmodi non manuum `` tantum extremique pedis sed et utriusque membri `` digitorum sequitur contractio, quam vir robustis`` simus vix impedire valeat, adeo ut varie distractos `` artus jurares luxari. Uri pedes manusque altis `` significant clamoribus, corpore sudoribus diffluente `` largissimis. Grave fit post dolores caput, et ver[k] Dissertatio de morbo spasmodico epidemico maligno in Saxomia, Lusatia, vicinisque locis grassato. Jenae 1717. [l] A. O. GOELIKE horae subsecisivae, tom. ii. [m] Chr. VATERI Dissertatio de morbo spasmodico populari Silesiaco. Witebergae 1723. [n] Satyrae medicorum Silesiacorum, Specim. iii. obs. 4. [o] Satyrae medicor. Siles. Spec. iv. obs. 5. 4 tigine [115] `` tigine corripitur: Nebulae oculis obversantur. `` Nonnulli vel plane caecutiunt, vel quae singula `` occurrunt, bina se videre autumant. Obliviscuntur `` se, et ebriorum instar vacillant, mentis minime `` compotes. Quidam maniaci fiebant, alii melan`` colici, alii comatosi. Qui decimum quintum aetatis `` annum superarunt, morbo comitiali sunt obnoxii. `` Horum plerique fatis concedunt. Comitatur id `` malum opisthotonos, et spuma ex ore profluit sub`` cruenta aut flavo viridive colore tincta. Lingua `` convulsionibus saepe lacerabatur; quibusdam adeo `` intumuit ut vox interciperetur, saliva effluente `` copiosissima. Cardialgia tentatos, subsequuta vo`` mitum epilepsia, mortem vidi oppetere. Qui post `` titillationem horrore et frigore obriguerant, eorum`` dem manus pedesque minus distendebantur. Uni`` versa haec malorum ilias pedisequam habet bu`` limum. Plurimi satiari nequeunt, paucissimi cibos `` aversantur. In unius cervice bubones nasceban`` tur, ii tamen ad pestem minime referendi. Ex `` his pus flavum effluxit, inter immanes et urentes `` plane dolores. Maculae in alterius pedibus efflo`` ruere, pulicum morsibus similes, quae in octavam `` hebdomadam perdurant. Quorundam facies tur`` piter faedata est maculis. Pulsus sanorum similis, `` nullo excepto. Excipiebat spasmos rigor artuum: `` ut pedibus manibusque capti viderentur. Apud `` alios duarum; apud alios quatuor; apud alios sex `` octove; imo apud nonnullos duodecim hebdo`` madarum spacio dirus hic affectus suam ludit fa`` bulam; sunt et illi sua interscenia, quibas aegrotos `` sinit quiescere. Perierunt inde ab initio ejus ho`` mines centum, maximam partem infantes. Inter Q2 quingentos [116] `` quingentos scilicet aegrotos infantes trecenti occur`` runt; ad decimum vero quintum annum aetatem in`` fantum numero. Duarum domuum incolae ad `` plures abiere, nullo plane superstite. Contagionem `` non adesse Deum testor.'' `` Horrenda symptomata, ait BURGHARD, atque `` spasmi extremas corporis partes, brachia videlicet, `` pedes, caput, oculos, labia mirum in modum `` convellentes, omnem rationis usum delentes, nullis `` compesci potuerunt praesidiis. Raro ante tertiam `` septimanam, morbus quicquam remittebat, plures `` vero qui praesertim neque medicamentis utebantur, `` neque conveniens regimen observare voluerunt, `` ad unum vel alterum mensem detinuit. Quibus `` febris, continua quasi, superveniebat, largos, prae`` sertim tam post febriles quam spasticos paroxysmos, `` eliciens sudores, hi citius evaserunt. Qui autem `` moriebantur paulo ante decessum resolutionem `` membrorum paralytoidem, imo et ipsam apoplexiam `` videbantur pati. Feminis prolixiores inducias `` concessit morbus, tunc demum eo vehementius `` furens quum menstruum vectigal esset solvendum: `` hoc soluto praeter ingentem virium prostrationem `` per aliquot septimanas parum conquestae sunt, do`` nec rediens luna novas resuscitavit turbas.'' `` Quibus demum evadere datum, his per notabile `` temporis intervallum membrorum debilitas, imo `` unius vel alterius quasi rigor et movendi quaedam `` impotentia mentisque torpor.'' Anno demum 1741, Novam Marchiam ingressus hanc regionem usque ad mensem Maium anni 1742, pressit idem morbus, quem graphice pinxit Cl. MULLER [117] MULLER [p], cujus accuratissima descriptio lectu digna est. Eadem initia, incrementa, symptomata convulsiva et paralytica, eamdem pertinaciam, eumdem exitum ac in descriptione Srinici invenies, sed perpetuus comes hic adfuit febris aegrotis Bohemensibus ignota. An ab illo tempore novas regiones devastaverit illa calamitas nescio; jamque, optime Bakere, ad aliud genus morbi quod inducit secale cornutum, gangraenam nimirum spontaneam, accedo. Ex variis quae collegi, constat hunc morbum in nonnullis Galliae provinciis jam notum fuisse anno 1630, ut testabatur Doctor Thuilier, summi illius viri Ducis de Sully medicus [q]. Annis 1650, 1670, 1674, vigebat in nonnullis locis Aquitaniae, in Solonia, tractu Gatinensi et, anno speciatim 1674, montis Argisi, teste Cl. PERRAULT [r]. Primum symptoma erat torpor crurum, tum dolor cum levi tumore sine inflammatione, et cita successione, frigus, livor, sphacelus, membri excisio. In Solonia nulla aderat et febris, mites erant dolores. Nulla adhibebant auxilia; sed nasus, digita, manus, brachium, pedes, crus, femur, sponte sphacelata excidebant. Anno 1695, illustris ille medicus J. C. BRUNN, vidit, Angustae Vindelicorum, foeminam morbo spasmodico et sphacelo manuum laborantem, ex esu seca[p] C. A. a Bergen et J. M. F. Mulleri Disputatio de morb, epid. spasm. convuls. contagii experte, Francofurti ad Viadrum, 1742, utilis dissertatio in collectione practica Halleriana reperiunda. [q] Lettre de M. Dodart au journalist des Scavants, ann, 1676. tom. IV. p. 79. [r] Journ. des Scavants, ib. lis [118] lis cornuti, ad caetera bene se habentem; et didicit a chirurgo, qui illam comitabatur, et qui nuperrime pedem ex eadem causa sphacelatum amputaverat, degener illud frumenti genus causam esse, quod incolae Sylvae Hercyniae non tantum convulsionibus tententur miris, sed et extrema sphacelo emoriantur [s]. Anno 1709, eadem calamitas Soloniam iterum invasit, quae raro secali cornuto omnino caret, sed hoc anno quarta pars secalis cornuta erat. Cl. NOEL Chirurgus Nosocomii Aurelianensis L'hotel Dieu, intra annum, in nosocomio ultra quinquaginta aegros, ergotes, ut dicunt, visitavit, aut homines aut pueros, nullam foeminam, paucissimas puellas [t]. Morbus incipiebat fere in digitis pedum (unicus manu prehensus fuit) saepe ad summum femur extendebatur. Primum symptoma post usum panis venenati erat species ebrietatis. Quatuor mortui sunt post amputationem, gangraena ad truncum usque serpente, quod mihi novum videtur argumentum quo demonstratur periculum amputationis antequam constiterit gangraena. Haec amputatio est aeque nociva ac repressio sudorum criticorum in morbo venenoso. Blaesarum saevus accidit casus quem sic narrat ill. FONTENELLE. `` Un `` Paisan fut attaque de la maniere la plus cruelle: la `` gangrene lui fit tomber d'abord tous les doights d'un `` pied, ensuitte ceux de l'autre, apres cela le reste des `` deux pied, et enfin les chairs des deux jambes, et celle `` des deux cuisles se detacherent successivement et ne `` laisserent que les os. Dans le temps qu'on en ecrivit `` la relation les cavites des os des hanches commencoient `` a se remplir de bonnes chairs qui renaissoient [u].'' [s] Act. Curiosor. Natur. Decur. test. ann. 2. obs. 224. [t] Histoire de l' Academie Royale des Sc. ann. 1710. p. 80. [u] Ibid. p. 81. Eodem [119] Eodem anno, saevissimo gelu ubique gentium famosissimo, idem morbus in Lucernensi statu primum erupit et iterum annis 1715 et 1716, simulque Tigurinas et Bernenses ditiones invasit; haec est epidemia quam narravit Langius. `` Absque ulla fe`` bre, ut plurimum post praeviam plus minus diu`` turnam lassitudinem, mortales male multabat. `` Scilicet artus frigore correpti pallorem atque rugas `` contrahebant, haud secus ac si calidae diutius aquae `` fuissent immersi, venis sub rugosa cute disparenti`` bus. Hinc torpidi omnique orbati sensibilitate, su`` perstite tamen, difficiliore licet, motu, dolore in`` terno cruciabantur atrocissimo, qui ex atmosphae`` rae aut lecti calore enormiter augebatur; in frigi`` diori vero loco aliquatenus remittens sensationi fri`` giditatis vix tolerandae cedebat. Sensus hic adeo `` molestus ab extremitatibus partium ortus sensim `` atque sensim se diffundebat, et ascendendo post `` digitos in manibus brachia et humeros, in pe`` dibus crura et femora occupabat, donec super`` veniente sphacelo pars affecta marcida nigraque `` vel e trunco vel vicino membro delaberetur. Fu`` erunt qui omni dolore expertes unum alterumque `` digiti articulum sphacelo correptum et delapsum in `` chirothecis vel tibialibus invenerunt. Sub morbi `` decursu reliquae corporis partes satis bene valebant, `` nisi quod sub doloris incremento levem aestum fe`` brilem, sub pastu ciborum calidorum, sudorem a `` capite ad scrobiculum usque cordis, somnos labo`` riosos, insomniaque turbulenta perpessi sint aegri [x].'' [x] Acta eruditorum, ann. 1718. p. 309. Ab [120] Ab illo tempore in Helvetia hunc morbum observatum fuisse non novi; sed ab anno 1709, intra spatium triginta annorum ter aut quater epidemice decurrens, in Nosocomio Aurelianensi, a Cl. NOEL observatus est [y]. Endemicus est, ut videtur, in illis regionibus. In actis enim Academiae regiae Scientiarum Parisiensis legitur historia epidemiae ejusdem generis, a Cl. DUHAMEL, ex relatione Cl. MULCAILLE descripta, pessimae sane indolis, longe enim maxima pars aegrorum peribat. `` Il regne en Sologne depuis la moisson une `` maladie appellee ergot, nom qu'on lui a donne a `` cause de la figure d'un grain qui la produit qui `` ressemble a un ergot de volaille, c'est un seigle `` degenere, dont l'usage donne a la masse du sang `` une qualite putride et gangreneuse, qui se fait `` d'abord sentir dans les pieds et dans les jambes par `` des lassitudes douloureuses et de lividite exterieure `` qui forme une gangrene plus seche qu' humide; il `` s'y engendre souvent des vers; ensin les doights `` des pieds se detachent de leurs articulations et `` tombent avec le metatarse; ensuite le pied, la jamb `` et jusques au femur, qui abandonne la cavite co`` tyloide; il en arrive autant aux extremites supe`` rieures, et on a vu a L'hotel Dieu des gens n'ayants `` plus que le tronc, vivre neanmoins plusieurs se`` maines; car ces chuttes des membres ne sont jamais `` suivis d'hemorrhagie. Jusques ici on n'a pas reussi `` a guerir de ces malades; il en a peri plus de `` soixante [z].'' [y] Quesnay, traite de la gangrene, p. 408. [z] Mem. dc l' Ac. R. des Scien. ann. 1748. p. 528. 2 Aliam [121] Aliam epidemiam descripsit Cl. SALERNE [a], cujus haec erant praecipua phaenomena. 1. Omnes aetates et sexus invasit. Supra genu non ascendebat: dum anno praeterito, ille forsan de quo Cl. MULCAILLE scripsit, puer decennalis, qui duo femora amisit, et frater, quatuordecennalis, ex altera parte femur, ex altera crus; ambo post 28 dies perierunt. 3. Paucissimi qui evadunt, raro tamen diu superstites vivunt. 4. Amputatio mortem citat. 5. E centum et viginti aegris vix quatuor aut quinque evaserunt; omnes alii intra sex menses perierunt. 6. Sanguis admodum viscidus vix a vena stillabat. 7. Inflammatio cutis locum suppurationis praesagit. 8. Post amputationem neque tornatili neque ligatura opus. 9. Frequentius pedes invadit morbus in Solonia, paludosa regione. 10. Omnes aegri ab initio fere imbecilli historiam morbi tradere nesciunt; flavescit facies et adeo marcescunt ut cadavera videantur. 11. Morbus nequaquam est contagiosus. Cl. PUY, Chirurgus primarius Nosocomii Lugdunensis L'hotel Dieu, mihi narrabat se ibi vidisse subinde, et semper imbrosis annis, aliquot aegros hoc morbo laborantes, a vicinis agris adductos, quos inter faeminam cui duo exciderant femora. Symptoma de quo anxie queruntur est urens ignis in parte. Addebat se audivisse morbum aliquoties observari in Delphinatu. Non solis hominibus nocet secale cornutum, sed animalia quoque venenat. In Wartembergensi tractu ex illius esu abortum faciebant sues; peribant muscae. [a] Memoirs de Mathemat. et Phys. present. a l' Academ. Roy. des Sc. tom. II. p. 155. VOL. LV. R Narrat [122] Narrat Srincus canem nutritum pane e puro secali cornuto confecto intra horrendos spasmos periisse. Alii medici idem experimentum fecerunt cum porcis, anseribus, gallinis. Idem fuit eventus [b]. Convulsi quoque perierunt cervi qui secale cornutum comederant [c]. Vidit Cl. SALERNE porcum, hoc secali, cum duplici hordei parte, aliquandiu pastum, qui periit cum abdomine tumido, duro, nigro, cruribusque faede ulceratis; hepate autem et in testini partim gangraenosis. Alio, ob furfur secalis cornuti comestum, quatuor pedes et duae aures exciderunt. Anates nonnulli inde pessime se habuerunt, et duo sat cito perierunt. Plura quaeri possunt. 1. Quaenam est causa hujusce degenerationis secalis? Summa hic adhuc caligo. Cl. AIMEN demonstravit cariem oriri ex seminibus situ foedatis [d] et promisit inquirere in causas secalis corniculati. Num fidem solverit in quarto tomo, quem nondum vidi, nescio. 2. Quomodo nocet secale cornutum? Fiat lux. Plura noscimus venena vegetabilia quorum modum agendi ne minimum intelligimus; tale est secale cornutum: nauseoso pollet et acri sapore; talis est sapor plurium venenorum necroticorum; in genere videtur hoc secale humores nostros inficere veneno inquilino, quod aut nervos lacessens spasmos, aut sanguinem putrefaciens gangraenam excitat. Plura nescio. 3. Quomodo nocet nigella? Acre est venenum et viscidum; at si quis nudis pedibus in pratis nigella [b] Sat. Med. Siles. ubi sup. p. 57. [c] MULLER, ~ xiv. 33. [d] Mem. present. tom. III. p. 68. obductis [123] obductis obambulat, faeda inde crurum ulcerem reportabit [e]. 4. Cur modo spasmos, modo gangraenam, aut cum febre, aut plerumque sine febre, excitat hoc venenum? Res est altioris indaginis, nec speranda solutio nisi ex innumeris observationibus et experimentis, de quibus huc usque ne quidem somniatum est. In genere tota haec historia, haud sat nota et perpensa, dignissima est attentione medicorum; plura enim phaenomena habet quae, bene intellecta, multum lucis in medicinae difficiliora radiarent. Quae de medela novi breviter nunc recensebo. Marburgenses purgabant, tum amara sudorifica largiter praescribebant. Longolius acida suasit. Langius emesim initio adhibebat, et, emesi peracta, sudorifera amara; omniaque cavere jussit alimenta viscosa, pinguia aliaque duspepta. Omnes strenue interdixere pane calido, quem longe perniciosiorem senescente ubique demonstravit observatio. Ipsum granum tempore virus amittit; inde frequens epidemia mox post messem, sensim rarescit et demum penitus cessat, utcumque non desit secale cornutum. MULLERI laxa est et inermis medicina ex inanibus antispasmodicis; recte vero vesicatoria adhibuit. In Solonia mitescunt dolores venae fectione; decoctum vitrioli, aluminis, et salis communis gangraenam incipientem aliquoties sistit [f]. In puero, crus gangraenosum largiter ad ossa usque incidebat Cl. PUY, tuncque acerbe dolens os [e] Langius ubi sup. p. 313. [f] Memoir. pres. tom. 11. p. 162. R 2 tibiae [124] tibiae variis terebrationibus perforabat; totum fere excidit putridum os; sed sensim totum callo regenerabatur, novisque succrescentibus carnibus integre restitutus est aeger. Si de morbo ignoto conjecturas proponere liceret, praemissa, pro casu, V. S. emesim ex ypocacuana et forsan repetitam excitarem; cum sale amaro purgarem, tum largas doses camphorae, elixirii vitrioli et corticis Peruviani cum decocto chamaemeli propinarem; larga vesicatoria et cervici et ossi sacro apponi curarem, lateque incisas partes aegrotantes, continuo decocto vinoso corticis Peruviani foverem. Anne haec gangraena sat accurate dicta gangraena ustilaginea? nequaquam. Anne morbus ardentium? hic morbus videtur fuisse Erysipelas in gangraenam saepe desinens. Dixit Cl. PUY eam esse aliquoties morbi faciem in Delphinatu. Anne gangraena, quae tam acerbe saeviit in familiam J. DOWNING, in pago WATTISHAM mense Jauarii anni 1762; et quam descripserunt Cl. BONES [g] WOLLASTON [h] et PARSONS [i], est idem morbus? Pater, mater, sex pueri, corripiuntur doloribus acerbissimis crurum, pedum, femorum, valente reliquo corpore; nigrescunt, gangraenosae excidunt partes; solus felicior est pater, qui lenius aegrotans nihil de corpore amisit; puellus quadrimestris, cum nigris cruribus, ante excisionem moritur. Mater, tres filiae et duo filii septem crura et quatuor pedes amit[g] Philos. Trans. Vol. LII. No. 84 et 85. [h] Ibid. No 83 et 98. [i] Medical Museum, tom. I. p. 442. tom. II. p. 499. tunt, [125] tunt; ex duodecim itaque pedibus undecim excidunt aut rescinduntur. Haec est vera imago morbi Soloniensis. Defuit eadem causa, secale nimirum cornutum; at non defuit corruptum frumentum, a quo malus conficiebatur panis, cujus usus alium hominem in eumdem morbum, sed longeleviorem, conjecit. Quaerenda ergo causa morbi in grano, quod erat, observante Cl. WOLLASTON, nigrum et corruptum; credidit autem MULLERUS, male quidem, nec forsan tamen sine aliqua observatione, clavum non sine ustilagine nocuisse. Cur vero prae caeteris haec aegrotavit familia? 1. In Silesia duae integrae familiae a vivis tollebantur, quibus inerat ergo aliqua proegumena dispositio nociva. In Solonia duo fratres prae aliis acerbe morbo multabantur. Blaesarum unicus homo aegrotasse videtur. Aliae observationes demonstrant nonnullas personas facillime gangraena corripi [k]. 2. In Silesia morbus infantes praesertim invasit: juvenes erant aegri Britanni, et mater debilis ex lactatione. 3. Erant omnes macilenti et valetudinarii, quod arguit vapidum sanguinem. 4. Observatum est alibi aerem humidum et clausum, carnem porcinam, diaetam lacteam morbi vires auxisse, haec omnia in domo Downingiana aderant. 5. Non modo maligno pane, sed maligno vervece, maligno lardo, malignis pisis, nonnullis protinus noxiis, [k] Quesnay de gangraena, p. 413. usa [126] usa est infelix familia: haec omnia suam solverunt symbolam. 6. Morbus non fuit contagiosus. Vale, vir optime; et benigne hasce qualescumque paginulas accipe. Lausannae Helvetiorum, 28 die Junii, 1764. 