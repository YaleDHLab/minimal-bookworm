p.274. Fig.III. p.277. 3 2 1 J. Mynde sc. [270] X. Observationes variae Medico-Chirurgicae a Johanne Daniele Schlichting, Med. & Chir. Doctore, Acad. Caesareo-Leopoldin. Nat. Curios. Membro, & Commercii Literarii Norimberg. Socio. Circa Spinam Ventosam Animadversa nuper detecta. 1. COmperii illam esse aegritudinem, quae luem Veneream multum aemulata & humores & vasa corporis inficit. Read Dec. 23. 1742. 2. Eam non semper ossa, neque medullam primum afficere, sed interdum quoque adipem, membranas, & posthac ipsa demum ossa. 3. Periostea aliaeque ambientes partes subinde solum apparent tumefactae, quibus discissis nulla nondum ossis infectio. 4. Aliis os primum tumescit, idque in epiphysi. Digitorum autem ossa per totam suam molem aliquando tument, unum aut plura. 5. Quando os carie infectum vidi, expertus sum insuper interdum ulcera, fistulas, tubera ad clunes, sub axillis, oculos aliasque partes vel inflammatas vel exulceratas esse; quae vero cuncta symptomata cedebant penitus unico remedio, Mercurio, huic morbo atque lui Veneris proprio. 6. Abscessus & ulcera ad articulos, ad periosteum & ligamentum usque penctrasse, neque ulla tamen caries conspici poterat. Ast subinde nuditas ossis comparet absque carie, aliquando cum carie ac sine ex[271] exostosi, & iterum exostosis absque nuditate & absque carie. 7. Facta suppuratione, exostosis postmodum adhuc multum resolvitur proprii remedii usu. 8. Immo, separatis ossium particulis reliquus osseus tumor pedetentim resolutione fatiscit. 9. Privantur aegri & mutilantur digito, manu, pede, vel uno aut multis articulis, neque malo tamen penitus orbantur: restat subtilis materia venenata humoribus mista, quae prioribus similia mala postmodum licet aliis in locis resuscitat. Hinc pars aliquando frustra amputatur, quum vel ad eandem partem, aut proximam aut dissitam quoque, virus efficax appulsum eundem morbum excitare conspicitur. 10. Immerito hic loci, in civitate adeo populosa, soli naturae miseri relinquuntur, per annos decem & ultra sic frustra afflicti, sperato quotidie vano naturae spontaneo adminiculo. Expectando autem sat diu ac nimium, pereunt tandem tabidi quam miserrime ita malo vexati. 11. Sine fructu igitur multis futilibus atque vanis adhibitis remediis, medicatus diu vexans aegrotos lignorum decoctis, alvum sudoremque cientibus diureticis, terreis, minerali AEthiope, Cinnabari, Marte, omnibus ne hilum quidem proficientibus, consulul M E R C U R I U M, & efficacem inveni, illum quidem praecipue extus affectae parti illitum; quamvis & Panaceae forma intus ore assumtus ille mihi nonnunquam satis proficuus & efficax obvius factus sit. 12. Partem tumentem, in quocunque sit statu, cute tectam aut ulceratam, cum vel sine ossis nuditate aut carie, unguento Neapolitano inungendam jubeo. O o 2 ~ [272] ~ Ung. Ros. ~j. Mercurii viv. ~ss. Terebinth. clar~j. M. F. Ung. ter, octo, decem aut quatuordecim dies pro re nata, & aetatis ratione, plus minus, citius tardiusve id oblinatur, imposito supra communi emplastro diapalm. defensivo, aliove: illinatur autem singulatim parumper bis de die: exhibito interdum, ad avertendum ptyalismum, leni pharmaco alvum ciente: ldque ad duos tresve menses aut ultra agendum est, donec ulcera funditus coaluerint, atque ossei tumores maximam partem disparuerint, desistendo interea nonnunquam ab usu Herculis, Mercurii, qui longo temporis spatio hic medetur tarde, non quidem per ptyalismum, contra ac in lue Venerea accidit. Tam enim parvo tempore omnia spinae phaenomena haud disparent salivae fluxu, uti contra Syphilidi contingit. 13. Saepe & fere semper vidi, hac sola methodo non modo tumores fuisse resolutos, verum & ulcera profunda, & ista cum carie putrida, fungosa, quae fistulas mentiuntur, &c. penitus solidata, nulla omnino facta scissione, terebratione, abrasione, ustione; adhibita interim extus solummodo simplici ulceribus propria deligatione. 14. Ast ubi hac medendi ratione per aliquot hebdomadas porrecta comperii, haud ita faustum fore successum, quum pus, ichor, lympha intus reclusa, aut ossis corrupti fragmentum vel separari vel excerni nescit, partem rite incidendam, atque spongia aut linteo'o carpto dilatandam satis curavi; adhibitis posthac vulneri Myrrhae seu Euphorbii tinctura, Aq. dir. Fernel. Ung. fusc. Fel. W. Alum. crud. & ust. Merc. praecip. & dulc. Spirit. Terebinth. aliisque omnibus pro re nata in usum vocatis, quibus ulcera sor[273] sordida una cum carie mundentur, caro excrescens fungosa coerceatur atque sauciatum consolidetur. Non neglecto tandem vinculo arctis fasciis stricto, una cum rara sub finem necessaria deligatione. 15. Tumorem vero partis solidatae posthac saepenumero diu residuum naturae discutiendum relinquo, aut gummosum ei emplastrum affigendum curo. Pleuritis suppurata per vulvam puellae excreta. Puella, vicini lanionis filia, tres annos nata, afficitur pleuritide, quae in abscessum vertebatur clausum, juncto per menses asthmate. Sed subito puris fluxus oboritur per puellae vulvam, extra tempus lotii reddendi, idemque fere continuus, die noctuque per quatuor ferme menses haud interruptus, protractus, ut femina ac femora degluberentur. Quo elapso tempore aegrota perfecte convaluit, nullis pene adhibitis medicaminibus, & adhuc annis quinque post validam degit vitam. Abscessus Lienis per vulvam facta puris excretione sanatur. Uxor J. Z. S. juvencula ante sex annos afficitur lienis tumore, quo disparente, per menses pus e vulva copiosum absque urina stillatim profluxit, & perfecte liberata est etiamnum vegeta ac valens. Loco seminis sanguis expellitur in coitu. Juvenis 26 annorum quatuor ante annos virulenta gonorrhoea afflictus, per annum usus praeter pharmaca purgantia fortissimis diureticis, cruorem tandem loco se[274] seminis ejaculari coepit absque dolore, cumque ex rufo nigricantem, nullum extra coitus aut pollutionis tempus passus ex urethra fluxum. Et licet per septimanam, immo per mensem unum aut plures, hanc omnino vitaverit excretionem, eundem post equidem ejaculatus est cruorem: neque vel semel quidem ad hoc usque tempus purum semen emisit, immo vix unquam aliquid albi semen aemulantis rubro mixtum apparet. Fortissimis adstringentibus & temperantibus intus & extus utendum curavi, quando rubrum & nigricans parum albesceret. Posthac ptyalismum institui protractum satis, aliisque in usum vocatis, nihil tamen cunctis proficientibus. Quare immedicabilis ille nobis declaratus est soli naturae relinquendus. Numne in prostatis aut vesicularum seminis altera ulceratis vas sanguiferum ruptum neque solidatum, ut causa, quaerendum? Coxae articuli suppuratio, cum secessione capitis femoris, solidata, vide TAB. Fig. II. Anno 1730. Puella rustica 14 annorum coxae articulus tumescit, dolet, suppuratur, perrumpitur. Chirurgus dilatat foramen natura factum: extrahit totum ossis femoris caput: subjicit posthac in ulceris cavitatem Myrrhae tincturam, porro fuscum ung. fel. W. stringit eam denique arcto vinculo, raro deligat, atque sex septimanarum curriculo consolidat, ut puella postmodum libere liceat manca insesserit. Ecce figuram ab isto Chirurgo ruditer delineatam No. 1. denotat acetabulum innominati ossis. 2. caput ossis, quod ex ulcere extractum est. 3. cruris collum, &c. Aneu[275] Aneurisma falsum non pulsans cruorem continens liquidum. Anno 1741. conveni cum Chirurgis foeminam A. C. Carsteus, cui erat brachium dextrum, circa cubiti ac radii articulum cum ipso, praetumidum, pollicibus 32 Crassum, a phlebotomia ante annum ibi facta, exortum, nunc inflammatum, rubicundum, valde dolens. Tumor erat extensus ab infima humeri parte ad carpum fere usque, uti TAB. Fig. III. demonstrat. Ad latus internum apparuit ulcusculum lividum gangraenae junctum, rupturam praesagiens. Tactu erat instar vesicae humoribus plenae ac constrictae absque omni vel minima pulsatione, adeo durus ac densus, ut nullam, & re minimam quidem repressionem admitteret. Ad carpum quoque nulla pene pulsatio micabat. Nonnulli putabant fungum adiposum clausum forte subesse, qui clausus aeque durus comparet: ast ego cum aliis aneurisma non pulsans latere suspicati sumus. Hinc convenimus, omni brachio fasciis commode circumvincto, rupturam esse expectandam, quae die etiam sequente tertio contigit: Quando, soluta ligatura, momento temporis, maxima vi cruor liquidus ultra libram prosiliit. Chirurgus beneficio fungi bovist. & fasciis sedavit extemplo haemorrhagiam. Duas post horas consensimus omnes, aut brachium amputandum, aut arteriam esse circumligandam. Elegimus autem arteriae ligaturam, apposita primum machina torculario sive turnequet dicta ad arteriam supra comprimendam, discissis supra aneurisma, in parte sana, brachii ferme media, cute adipe ac ventre bicipitis musculi, atque acu cum filo [276] filo infra aut subtus arteriam transmissa, ac filo circumligato. Tum, sursum ac deorsum omni dississo ancurismate, sanguis, isque clarus, rubicundus, liquidissimus, copiosus, vel ad libras quatuor subito profluxit, quem ceperat ipsius una cavitas. Mirum spectatu, hic nullum repertum fuisse arteriae saccum, uti in vero aneurismate videre est, neque polypum aut sanguinis grumum, ut in falso, sed cavitatem longe aliam inter cutim & musculos atque inter musculos ipsos formatam, atque musculos ad brachium inferius sitos omnes a se invicem sejunctos, ac si arte essent separati, sed pallescentes, vapidos, luridos, ad quos adhaerebat parca quaedam gelatina muci mollis instar, quam digitis ipse detersi, & quae elota albescebat penitus: in memorata cavitate porro mirabundi omnes conspeximus ex sex septemve locis supra infra, & e lateribus, tanquam ex tot canaliculis, cruorem vi atque copia prosiliisse. Ad eos tum canaliculos obstipandos admovimus fortissima styptica, cum bovist~ boleto, vitriolo, spiritu terebinthinae, alcahol Vini, &c. quibus & omnem cavitatem ope lintei carpti implevimus, arctis emplastris atque fasciis circumvincto supra vinculo ista: quidem cito sanguinis flumen coercitum est, ast mala ex malo exorta symptomatae, qua rupturae praecesserant, uti erant febris, ructus, nausea, vomitus, singultus cum calore, lipothymia, tendinum subsultu, &c. vesperi exasperabantur. Die sequenti iisdem crescentibus, juncto delirio, tertio die mane, non obstante temperantium, anodynorum, cardiacorum usu sat largo, vitam cum morte commutavit. Et quum raro admodum ejusmodi exemplum occurrit, ideo memoratu dignum id [277] id judicans huc transcripsi, figuramque hanc tertiam apposui. Notantur autem in T A B. Fig. III. No. 1. Brachii dextri aneurismate obsiti interius latus. 2. Locus unde sanguis sponte prorupuit. 3. Brachii dextri ejusdem externum latus. Scripseram Amstelaedami, d. 16 Septembr. 1742. 