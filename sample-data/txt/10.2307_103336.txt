II. De Potentia Cordis. Dissertatio Authore J A C. J U R I N, M.D. Reg. Soc. Sodale. Viro Eruditissimo R I C H A R D O M E A D, M. D. S. P. D. Jacobus Jurin. DIsquisitionem istam, Vir Clarissime, utut rudem & imperfectam, acri tamen ac perspicaci tuo Judicio multis nominibus non illibenter permitto. Quem enim mihi potero aut Judicem aequiorem praeoptare, aut Cognitorem deligere magis idoneum, quam cujus Viri candorem animi singularem, morumque humanitatem, non minus atque Mentis dotes praecellentes illas, & optimo quoque Literarum genere perpolitas, omnes suspicimus; cujusque tum acumine Ingenii, tum Judicii subtilitate, Theoriam Medicam videmus clarissima luce perfusam & illustratam, Usum vero medendi confirmatum pariter tenemus & expeditum? Nec sane quisquam est Mortalium, cujus calculo cogitata ista nostra comprobari magis studeamus, aut cujus auctoritate, si tibi forte fortuna minus ~, ea contra Hominum quorundam perversorum iniquitatem tutiora sint futura. Ex quibus alii praejudicio ducti & fama magnorum Nomi. T t t t t t num, (864) num, quorum sententias in sequentibus passim redargui. mus, nostra forsitan ne examine quidem aut perlectu digna censuri sunt. Alii vero, ut sive labore discendi, sive imperitiae pudore se expediant, omnia scilicet, quaecunque ipsi non intelligunt, videri volunt alto supercilio contemnere. Quibus uti non gravate concedimus doctos Viros & olim exstitisse, & hodie reperiri non paucos, qui nulla instructi disciplina Mathematica medendi Artem tamen feliciter & cum laude exerceant; ita vicissim ipsos fateri aequum est eam doctrinam in Praxi expedienda non inutilem, ad naturam vero & causas Morborum explorandas plane esse necessariam. Corpora enim Animalium, quod tu profecto, si quis alius, optime intelligis, cum partim solidis canalibus, partim fluido constent per eosdem jugiter propulso, Machinas esse patet, ac proinde opus esse, ad eorum Fabricam, Vires, Actiones, & agendi Impedimenta sive Morbos rite perspiciendos, rei Mechanicae peritiam. De quibus tamen multa traduntur etiam a Mathematicis Scriptoribus adeo parum accurata, secumque invicem & cum ratione pugnantia, ut nobilissimae scientiae non modo commendationem non addant & dignitatem, sed etiam contemptui & hominum indoctorum ludibriis eandem objiciant. Quis enim, non ipse doctrina Mathematica imbutus, cum videat, Exempli gratia, Cordis Humani vires jam ponderi 3,000 librarum pares, jam 180,000 pondo superantes, jam vero ad uncias 5 vel 8 deductas; Aerem quoque ex Plumone inter exspirandum propulsum modo 100, modo 50,000 librarum vi; Quis inquam, qui istas conclusiones legerit discrimine tam immani a se invicem remotas, & tamen omnes demonstrationibus suis munitas, si forte se a risu temperet, non tamen inutilem plane & ineptam pronuntiaverit ad explorandas Corporis facultates scientiam Mechanicam? Sed meminerint oportet aequi rerum Judices neutiquam mirandum (865) mirandum esse, si quandoque in difficili Problemate vel summa ~ngenia allucinentur, neque errores, siqui forte inciderint, Arti ipsi, sed Artifici imputandos. Quod ut Exemplo manifestius declaretur, libet celeberrimi Problematis de Cordis viribus indagandis solutionem novam proponere. Utque facilius mihi temeritatis opinionem detraham, qui ejusmodi inceptum post Alphonsum Borellum aggredi ausim, utque viam simul Lectori expediam ad aequam certamque sententiam in tantra scripto rum dissensione ferendam, primo loco ostensurus sum, quae in Borelli demonstratione reprehendi debeant,deinde Virorum Doctissimorum, Morlandi, & Keilii solutiones, cum eadem philosophandi libertate ad examen revocabo. Primum nobis, & quidem longe praecipuum videtur Borellianae solutionis vitium, quod Cordis Potentiam per pondus iners & quiescens exposuerit. Cor enim cum & ipsum inter contrahendum movetur, & corpora opposita, Sanguinem nempe & Arteriarum tunicas, in motum impellit, patet ejus Potentiam non alia ratione sciri posse quanta sit, quam ut motus hujus quantitatem cognitam teneamus. Motus autem quilibet cum pondere quiescente comparari non magis potest, quam Linea cum Rectangulo. Secundum, quod in ipso Experimento a Circulatore instituto, neutiquam constet pondus illud suspensum ~ a sola Musculorum vi contractrice; quum etiam vis illa, qua tum Musculi adhibiti, tum genae quoque, & ipsa forsitan ligamenta divulsioni sui ipsorum & fibrarum rup~ tioni obstiterint, quaque Musculi etiam ex cadavere ex~ pondera satis magna sustinent, venire in subsidium potuerit. 3. Quod vires Musculorum pondere aequalium a Bo~ pares statuantur: quod profecto dubium admodum videtur, praesertim ubi Musculi sunt figura dissimiles. T t t t t t 2 4 Quod (866) 4. Quod integram Cordis Potentiam, quanta maxima exeri potest cum summa fibrarum contentione & molimine, ad singulas Systoles adhiberi posuerit. Quum ipse Circulator, si pondus suspensum vel continenter, vel alternis vicibus brevissima quiete interposita, sublevare contenderet, non ita longo tempore plane succubiturus labori fuisset. 5. Quod Sanguinis & Arteriarum resistentiam sexagecuplam statuerit totius Potentiae Cordis, loco ejus Potentiae, quae ad systolem peragendam a Corde impenditur, quaeque forte totius Potentiae minima pars est. 6. Quod in ea ratione ~ definienda errorem insignem admiserit. Nam in Prop. 60, loco rationis, quam obtinet Summa Potentiarum P & Q ad Summam R & S, adhibuit rationem, quae est inter Rectangulum ex Potentiis P, Q confectum, & Rectangulum ex R, S. Quod errati si per Propositiones subsequentes corrigatur, habebitur in Prop. 73. resistentia longe major quam ab ipso Borello definita est, nempe pondus librarum 1,076,000, loco librarum 180,000. idque secundum positiones ab ipso Viro Clarissimo usurpatas. Denique quod pondus illud librarum 180,000 quum a Cordis Potentia libris 3,000 aequali superetur, miraculi cujusdam aut monstri loco Lectoribus obtrudat; & Vim Percussionis, quasi quendam ~ ~ ~ in auxilium advocet. Reipsa enim nihilo plus hic inest prodigii, quam ubi pondus 3,000 librarum pondus aliud 180,000 librarum, ad subsexagecuplam distantiam a centro Librae inaequalium radiorum appensum, in aequilibrio sustinet. Minora aliquot Sphalmata, & Hypotheses plures tum prorsus arbitrarias, tum alias aliis contrarias, non illibenter omittimus. Et quidem delicta supra reprehensa, aut saltem majorem eorundem partem, non tam ipsi Viro (867) ro Doctissimo imputandam censemus, quam Operi Posthumo condonandam. Proximus sequirur Vir Doctissimus Josephus Morlandus qui in Disquisitionibus de Cordis vi Sermone Anglicano editis, Methodum peringeniosam exposuit Potentiam Cordis ad Experimentum revocandi. Hic autem, praeter delictum supra in Borello reprehensum, quod Cordis vires cum pondere quiescente contulerit, nobis videtur eo quoque nomine notandus, quod integram Cordis actionem in tunicas Arteriarum distendendas impendi posuerit. Cor enim non solum Arterias tendit, sed Sanguinem quoque certa velocitate per totum Arte riarum & Venarum tractum propellit. ~, ut Viri Acutissimi Jacobi Keilii solutionem, in Tentaminibus Medico-Physicis ad Oeconomiam Animalem pertinentibus, non ita pridem cum Publico communicatam, expendamus. Qui primus omnium ausus est Potentiam Cordis a Borello definitam, ac magno Scriptorum consensu exceptam & laudatam, non solum rejicere, sed aliam eidem infinito prope discrimine minorem numeris disertis expressam substituere. Hunc autem censemus, praeterquam quod primum illud Borellianae solutionis vitium imitatus sit, in sequentibus etiam a vero aberrasse. Quod Corollarium Newtonianum, quo utitur ad Cordis vires definiendas, aut male intellexerit, aut certe non satis apte usurpaverit. Pondus enim illud ab Archimede Britannico determinatum, quo Motus aquae ex vase effluentis generari potest, nequaquam generet Motum aquae; quippe quae gravitatis vi cadendo ipsa Motum suum acquirat. Sed hoc pondus per datum tempus cadendo, Motum concipit Motui aquae eodem dato tempore effluentis aequalem. Praeterea point Vir Clarissimus velocitatem Sanguinis ex Corde effluentis perpetuo aequalem per totam Systoles (868) <inferred>les</inferred> durationem, quam nos insigniter inaequalem fieri in sequentibus ostendemus. In Methodo illa simpliciore, quam postea adhibet Vir Doctissimus, praeter delicta hactenus reprehensa alia etiam bina admittit. Adsumit enim Vires Cordis in diversis Animalibus eam inter se rationem obtinere, quae est inter pondera eorundem; quod infra falsum esse demonstrabimus. Tum ponit velocitatem Sanguinis ex fecta Iliaca Arteria profluentis, eandem esse qua ex Corde in Aortam emittitur. Atqui cum omnis fere sanguis ex Corde expulsus per Iliacam alteram resectam emittitur, patet ejus velocitatem tanto esse majorem in lliaca quam in Aorta, quanto sectio lliacae circularis a sectione Aortae superatur. Praeterquam quod velocitas aequabilis, qua Sanguis per Aortam fluit, longe distet ab ea velocitate, quacum exit ex ipso Corde. Similiter fere redargui potest & illa Methodus, qua usus est ~ Cl. ad rationem definiendam inter velocitates diversas Sanguinis, resistentia nunc opposita, nunc sublata, per Aortam profluentis. Sed cum isto Experimento non altera solum, sed utraque velocitas major aequo reperiatur, unde ratio, quae est inter ipsas, non magnopere perturbetur, poterit satis tuto proportio ab ipso exposita, tanquam verae propinqua, usurpari. Cursu hactenus expedito, scopulisque detectis, in quos impegerunt Viri egregii supra laudati, erit modo nobis ipsis, ut in via difficili & erroribus plena, summa adhi~ cautione progrediendum. Et primo quidem loco ad ambiguitatem praecidendam necesse est, ut id, quod quaeritur, quale sit, accuratius paulo declaretur. Cordis Virium, sive Potentiae, nomine significamus vel ipsum Cordis Motum, dum in contractionem agitur, vel Motum ponderis cujuslibet, quod Sanguini objectum ex (869) ex Corde proruenti, & velocitate idonea delatum in partes contrarias, Sanguinis effluxum, adeoque ipsam Cordis contractionem, aequaii vi ~ valet & sistere. Potentiam istam, cum a priori vix sperandum sit ut definire possimus, quod neque fabricam Cordis interiorem, neque ~ contrahentis naturam, aut vires satis habeamus exploratas, relinquitur, ut eandem per effecta, sive a posteriori, aestimemus. Cordis actio in Ventriculorum suorum contractione omnis consistit. Ventriculi autem inter contrahendum in sanguinem impingunt, eique Motus sui partem communicando, eundem magna vi, qua datur porta, urgent, & expellunt. Sanguis hoc modo in Arterias, Aortam & Pulmonalem protrusus, impetu in omnes partes facto, partim in tunicas Arteriarum ex Systole sua praegressa collapsas & flaccidas, partim in Sanguinem priorem tardius fluentem impingit. Unde gradatim extrorsum truduntur Arteriarum tunicae, & Sanguis antecedens cursu celeratur. Quod si animo concipiantur Arteriae sectionibus transversis minimis distinctae, prima Sanguinis portiuncula ex Corde in primam sectionem irruente, partim distenditur ista sectio, partim Sanguis eadem antea contentus in sectionem proximam detruditur, eamque distendit, atque ista actio per succedentes Arteriarum sectiones continuatur. Deinde secunda, & tertia sanguinis portiuncula, & caeterae deinceps, in primam Arteriae sectionem incidunt, eamque paulo magis dilatant, & sanguinem eadem contentum in proximas sectiones successive ~~ idque fieri pergit, donec omnis sanguis ex Ventriculis fuerit ejectus. Caeterum id utique observandum est ~ quo magis contractae & flaccidae suerint, eo minus dilatationi obsistere, quanto autem magis fuerint dilatatae, tanto fortius ulteriori distractioni ~; atque idcirco Vim Sanguinis ex Corde prorumpentis primo magis impendi ~ distentionem Arte2 riarum, (870) riarum, quam in Sanguinis praecedentis protrusionem, sub finem vero magis propelli Sanguinem antecedentem quam distendi Arterias, quippe quae jam rigidae factae majorem dilatationem vix admittant. Sanguis autem ex Corde prosiliens, cum, uti dictum est, Motus sui partem Arteriarum tunicis partem Sanguini praecedenti communicat, ipse <inferred>necessario</inferred> de pristina celeritate remittit; adeoque dum Ventriculorum contractionem moratur, novum ab iis impulsum excipit, ejusque partem,eadem ratione atque antea,tunicis Arteriarum & praecedenti Sanguini impendit, unde iterum retardatur, & alium Ventriculorum ictum suscipit, & sic deinceps, donec omnis ex Ventriculis fuerit expulsus. Praeter causam supra expositam, superest alia, qua Sanguis ex Corde effluens gradatim retardatur, adeoque novos successive impetus excipit ex Ventriculis sese contrahentibus. Nam Sanguis in Arteriam Aortam influens, etiamsi nulli omnino resistentiae occurrere ponatur, adeoque nullam pati Motus sui imminutionem, tamen, cum ex lato in angustum fertur, longitudine perpetim crescit, donec totus in Aortam pervenerit; cumque sectio Aortae non minuatur, necessario minuitur Sanguinis velocitas. Motus enim Sanguinis est in ratione composita, ex ratione Sectionis Aortae, velo~ in eadem, & longitudine Columnae Sanguineae, per Theorema nostrum ~. De Motu Aquarum fluentium. Cum vero ea Sanguinis portio, quae jam pervenerit in Aortam, gradatim retardetur, retardabitur inde Sanguis ~ qui adhuc Ventriculo continetur, & hinc retardabitur <inferred>ipsius</inferred> Ventriculi contractio. Unde Ventriculi perpetuo aliam atque aliam Motus sui partem Sanguini contiguo, his de causis perpetim retardato, communicabunt. Patet vero isthinc, ut id obiter notemus, alium esse Motum Sanguinis ex Corde erumpentis, alium ejusdem jam ex Corde expulsi, & intra Arterias fluentis. (871) fluentis. Item ictum~ sive impulsum Ventriculorum in Sanguinem impressum, qui alioqui unicus esset futurus, & puncto temporis transigeretur, tamen causarum supra dictarum vi, quibus Sanguis perpetim retardatur, per totam Cordis Systolen continuari. Ventriculum itaque alterutrum Cordis Sanguinem impellentem licebit spectare, ut datum corpus cum data celeritate impingens in aliud corpus quiescens, cui Motus sui parte communicata ambo corpora communi velocitate deferuntur. AEquatur autem Potentia ejusdem, vel Facto ex pondere Ventriculi & velocitate ejus initiali, priusquam in Sanguinem impingat; vel Summae Motuum ipsius Ventriculi ac Sanguinis ex eodem profluentis, & Motus qui tunicis Arteriarum & Sanguini praecedenti communicatus est; vel etiam, si ~ ponatur omnis Arteriarum & Sanguinis praecedentis resistentia, Summae Motuum ipsius Ventriculi & Sanguinis effluentis. Theorema I. Motus, quo Machina cava inaequaliter contractilis in contractionem agitur, aequalis est Summae Factorum ex singulis Machinae particulis ductis in velocitates respectivas. Patet ex Mechanica. Corol. 1. Machinae Motus minor est Facto ex pondere Machinae ducto in velocitatem earum Machinae partium, quae omnium celerrime moventur inter contrahendum. 2. Motus Machinae aequatur Facto ex pondere ejusdem, ducto in velocitatem aliquam mediam inter velocitates earum Machinae partium quae omnium celerrime, & earum quae omnium tardissime, moventur. 3. Si Machinae plures similes similiter sese contrahant, velocitate media, vel aequabili vel inaequabili, similiter tamen aucta vel imminuta in omnibus MachiU u u u u u nis; (872) nis; Motus, quo Machina quaeque in contractionem agitur, rationem obtinet compositam ex ratione quadruplicata Diametri homologae ipsius Machinae, & ratione inversa temporis, quo Machinae contractio perficitur; vel rationem compositam ex ratione ponderis Machinae, ratione ejusdem ponderis subtriplicata, & ratione temporis inversa. Theoremata reliqua huc spectantia in Transactione proxime edenda exhibebuntur. 