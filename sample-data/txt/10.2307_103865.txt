V. De A M B R A G R Y S E A. Auctore Casparo Neumanno, M. D. Chemiae Profess. Berolin. & R. S. S. P A R S I. D U O in Re Medica jure meritoque perquam mirari mihi saepe subiit 1.) quod certae species, quae ut subjecta pharmaceutica per longumtempus, imo quaedam per aliquot secula in usum vocatae fuerunt, ita ut de aliquibus etiam in sola Europa, non duae vel decem librae, sed Centenarii aliquot quotannis consumantur, ratione historiae naturalis, loci natalis, originis, ubi & quomodo generentur, atque ex quo ortum suum trahant, praecipue de variis usualibus Vegetabilibus exoticis, e. gr..de Myrrha, quae ab aliquot Millenariis jam adhiberi consueverit, ut & de sic dicto Gummi Animae, Carannae, Sanguine Draconis, Semine Cinae, ac permultis aliis speciebus, quales etiam variae in reliquis Regnis occurrunt, ad hunc usque diem non satis certo, genuine, demonstrative, & indubitato cognitae sint; sed de quibusdam nihil nisi disputabilia, dubiosa, variata, sibi invicem contradicentia, plerumque tantum ex auditu oborta, quaedam ab aliis ficta, & ex cerebello proprio sibi comparata, indeque ut plurimum aperte falsa, ac de quibusdam plane (345) <inferred>plane~</inferred> nulla, de multis vero non sufficientia documenta praesto sint: 2) quod paucissima Subjecta naturalia pharmaceutica, materiam medicam constituentia, & a tot retro Seculis usurpata, quaeque quotidie adhuc usurpantur, ratione verae suae mixtionis & partium substantialium, quid proprie & revera natura sua sint, aut quas demonstrabiles, separabilesque, non tantum visibiles, sed praecipue olfactu ac gustu perceptibiles, & re ipsa activas partes contineant? aut in qua separabili substantia & parte compositi naturalis (licet a vulgo Simplex appelletur) eminenter characteristicum, specifico olfactu, gustu & viribus se prodens essentiale resideat, vel a natura positum sit? adhucdum ignorentur, sed usque quaque ab hac vel illa fama, dictu, auditu, scriptu, & notificatu horum & illorum in aliis mundi regionibus habitantium vel peregrinantium hominum, vel etiam tantum in Europa viventium Mercatorum, lucri cupidorum Materialistarum, item Politicorum, qui Rem Medicam ac fundamentalem historiam naturalem plerumque ignorant, Jesuitarum, Monachorum, Militum, Nautarum, Piscatorum, Metallicorum, Hortulanorum, imo etiam quorundam in verae chymicae & demonstrativae Physicae experientia non satis fundatorum Medicorum, plurima pars tanquam certa veritas simpliciter credita, ex uno libro in alium transcripta fuerit, adhuc transcribatur, ac credatur; de quo tamen sub impartiali & non praeoccupato fundamentali examine nihil minus, quam id, quod hactenus dictum, scriptum, & per tot annos ad hunc usque diem creditum fuit, ut revera verum, sed longe aliud, hucusque non dictum, non scriptum, nec creditum deprehenditur. Quanta inscitia, ac quam multi errores circa hasce Z z duas (346) duas circumstantias in statu Medico praesto sint, hoc vix ac ne vix quidem sibi aliquis imaginaretur, quanquam & ego, pro mea tenuitate, diversa hujus rei specimina ob oculos ponere possem, dum aliquot ab annis, ex quo miserabilem hunc statum aliquatenus perspexi, animo meo proposui, simulque non exiguam impendi operam, primo maxime duntaxat usuales, & pro notissimis habitas species, quantum fieri potuit, cum cura ad manus sumendi, examinandi, ac pervestigandi, indeque factum est, ut varias veritates erue im, multasque falsas traditiones & imaginationes, chimaericasque opiniones detexerim. Negare equidem non possum, mihi, ratione historiae naturalis, tanquam primae supra memoratae circumstantiae, in rebus permultis absolutam impossibilitatem obstitisse, a) partim, quia in loco natali precipue Animalium & Vegetabilium exoticorum ipse non adfui, b) partim, quoniam mere aequivocae, incertae, & cum eorum elaboratione plane non consentientes relationes in libris de ipsis reperiuntur, c) partim vero quoque, quia in permultis, inprimis speciebus plerisque <inferred>mineralibus</inferred>, nemo earum generationi & modo fiendi non tantum non adesse, vel ipsarum genesin adeo visibiliter, uti fortassis longe magis Vegetabilia, & Animalia, observare, sed etiam nequidem satis rationaliter ea sibi praefigurare ac dijudicare potest; quanquam circa totam hanc circumstantiam facile quoque excusari queam, dum huic rei, quoniam tot obstacula & impossibilitates coram me reperi, non ita industrie memet applicui, nec historiam naturalem tanquam primarium meum ~ consideravi; E contra vero, cum providentia divina, naturalis inclinatio, tempus & occasio, jam a multis annis, (347) annis, me in propriam, ad veram corporum naturalium inquisitionem pertinentem officinam, ad Scientiam & Praxin chymicam puto, deduxerit, tanto magis ad secundam antedictam circumstantiam, nempe investigationem mixtionis substantiarum naturalium, animum serio applicavi, quo ejusmodi ante oculum positas materias officinales, afferantur etiam nobis quoquo velint, sive ex India Orientali, vel Occidentali, sive ex Europa vel Africa, sive sint Vegetabilia, Animalia, vel Mineralia, sive appellentur communiter prout velint, antea quam medicamenta, vel alia communi usui inservientia praeparata exinde conficiantur, ad minimum ipse, quoad naturalem earum mixtionem, ex fundamento cognoscere addiscerem, in qua investigatione utique non nudum visum solum & externum aspectum (ut alias fieri solet) sed praecipue circumspectam chymicam Anatomiam adhibui, idque tanto magis, cum vias per Microscopia, externas geometricas praefigurationes, pneumaticas hydrostaticas aliasque usuales dijudicationes non modo plane non sufficientes, sed saepe etiam seducentes & fraudulentas, quinimo, si dicere liceat, ad inquisitiones physico chymicas parum utiles aut demonstrativas, sed tantum nude verbosas, & ad alias potius scientias, quam ad Chymiam idoneas deprehenderim, prout hac de re jam alio tempore mentem meam explicavi. Non autem lubet adducere, quid in tot hic publice tractatis ac evolutis Subjectis trium Naturae Regnorum, singularis & adhucdum incogniti, in libris saltem, qui de his materiis hactenus prodierunt, non inventi, detexerim; sed hoc loco tantum de unica materia sententiam meam, & quomodo eam sub anaZ z 2 lysi (348) lysi chymica invenerim, exponam; huncque laborem tanquam alterum leve sacrificium Celeberrimae & Illustri Regiae Magnae Britanniae Scientiarum Societati offeram, praecipue vero hisce tantum indicabo, quod flagrem cupiditate, ad primariam Illustris hujus Societatis intentionem, utpote quae prae aliis indies magis magisque ulteriorem natura investigationem molitur, & mea, pro modulo meo, conferendi atque contribuendi. Haec autem mea Materia jam est AMBRA GRYSEA substantia pharmaceutica officinalis, de qua amultis retro annis diu multumque disceptatum est, quid proprie sit? & de qua, ante 5, vel 6 annos, relationes quaedam ex America apportatae sunt,quarum contenta firmam sententiam, certitudinemque, quid revera sit, detexisse sibi praesumunt, quas vero relationes, quia illae cum examine chymico, quod hac cum materia institui, non concordant, pro decisiva accipere nequeo; idque proinde me permovit hasce pagellas conscribere, quo Scrutatores rerum naturalium, qui tam in America, quam etiam alibi vivunt, his tanto magis, ad <inferred>ulteriorem</inferred> hujus rei certitudinem inquirendam, incitarem. Non detinebimur in inquisitione etymologica vocis Ambra, an ex Arabico ~ Ambaron, vel Graeco ~ oriatur, & quod proterea latine rectius Ambarum & non Ambara, multo minus Ambra dici debeat: ejusmodi enim inquisitio nihil aliud esset, quam innecessarium, gallice dictum, Embarras; sed sufficit, quod vocabulum Ambra hodie in toto orbe usu receptum sit, & quivis sciat, quid per hoc intelligatur; nec Homonymiam adducam omnium corum, quae ab Ambra nomen acceperunt, dum nempe non tantum (349) tantum Ambra grysea, sed etiam Ambra citrina, Ambra nigra & Ambra liquida in usu sunt, quinimo in quibusdam libris etiam Ambrae subalbidae, item Ambrae t~m nativae quam factitiae mentio fit, quanquam exinde colligere tantum liceat, quod vocabulum Ambra solum, hodie nihil certi ac specifici determinet, sed quod necesse sit, cum tot diversae species prostent, semper vocabulum distinctivum, quo ea Ambra, de qua dicitur vel scribitur, tanquam charactere insignitur, voci Ambrae addere. Interim hoc memoratu dignum est, quod Ulysses Aldrovandus in Museo suo Metallico * effert, quod scilicet sub generali nomine Ambra, totum genus Succini intelligatur, nec minus, quod iam Mauritani ~ Ambrae imposuerint nomen Succini; prout etiam hodie Ambra a quibusdam Succinum Orientale appellatur; Sic & a longo jam tempore Succinum ordinarium solitum est vocari Succinum occidentale, ad differentiam Succini Orientalis, & vice versa hoc, Ambra grysea, illud autem, Ambra citrina vel flava; quinimo notum est apud multas Europaeas nationes, nomen Ambrae absque additione usurpatum, nullam aliam Ambram, quam commune Succinum indicare, quae Observatio me ad minimum eo adducit, ut credam, quod ii ex majoribus nostris, qui duos hosce titulos, dum nempe tam Succinum commune Ambra, quam vice versa etiam Ambra grysea Succinum appellatur; primum introduxerunt, jam tum tempo is verum conceptum de Ambra grysea, quid nimirum sit, vel quae partes mixtionem ejus constituant, habuerint. * Libr. III. Cap. xxi. Pag. 430. ~ Petr. Andr. Matthioli Opera Edit. Casp. Bauhini. Pag. 66. Hoc (350) Hoc tantum adhuc de Ambra grysea, ratione nominis, addam, quod illa quoque Ambra Indica, Ambra Orientalis, Ambra Odorifera, & Ambra vera, communiter autem Ambra grysea sive chrysea appelletur; diversas e contra barbaras ipsius Ambrae gryseae distinctiones, ut Porambar, Puambar, & Pinambar, item Ambra rufa, pinguis, Selachitica, Sechra, ejusmodique alia, silentio involvam, quippe quae ad propositum meum Scopum nihil utilitatis conferunt. Non possum non mox in principio fateri, quod, si tot diversas & semper differentes opiniones perpendo, quas de hoc ex mari prodeunte Subjecto Ambra nostra grysea olim foverunt, atque ex parte adhuc fovent, mihi videatur, ac si memet ipsum amplo mari vel plane ejus abysso concrediturus, ibique certam conclusionem ex tam multis incertis relationibus & praefigurationibus formaturus essem; nam proculdubio perpaucus erit earum rerum in mundo numerus, quibus tot differentes modi originis & nativitatis afficti sunt, quam huic Subjecto, tantum enim abest, ut contenti fuerint, quod alius Regno Vegetabili, alius Regno Animali, & tertius Regno Minerali, idque rursus variis mutatis modis, adeoque omnibus tribus consuetis Naturae Regnis illud attribuerit, ut potius alij plane Regno Aereo id adscripserint, imo sunt, qui his Regnis non contenti, adhuc plura fingunt, dicentes: Ambram gryseam ad nullum supra dictorum Regnorum pertinere, sed ad Regnum marinum; quanquam universum mare cum toto ipsius Suppellectili Animalium, Piscium, Conchyliorum, Plantarum, Lapidum, Aquarum, Salium & quicquid in se continet, commode ad tria ordinaria Naturae Regna, puto Regnum Minerale, Vegetabile & Animale, absque (351) que ulla contradictione vel dubia prolixitate dispesci potest, adeoque & haec ex Pelago prodeuntia ejusmodi extensionibus atque distinctionibus plane non egent. Omnes hae differentes, partim mirae, si non ridiculae, opiniones in variis Scriptis consignatae reperiuntur, e. gr. in Caesalpino, Monarde, Hernandez, Monconys, Erasmo Francisci, item, Chevalier, Wedelio, Pfeiffero, Metzgero, Oelven, & praecipue in adeo operose collecta Historia Ambrae Justi Fidi Klobij, ut & in multis aliis, quos hic adducere non modo nimis prolixum, sed paucae etiam aut nullius utilitatis, adeoque taediosum potius foret; Interim, ut in fine tanto certiorem conclusionem formare possimus, necessarium nihilominus duco, eos paucis, & quasi summatim hic attingere, ubi tamen in aperte absurdis non diu morabimur, in magis probabilibus vero& a permultis Viris receptis creditisque opinionibus, etiam aliquatenus meam (si non palam in oculum, saltem in animum facile incurrentem) antithesin, tandemque proprium meum assensum, cui opinioni adhaeream, referam: ubi simul mihi proposui, hunc opinionum numerum, quid Ambra sit, & unde proveniat, secundum sic dicta diversa Naturae Regna coordinare, adeoque cum Supremo excelsoque, Regno scilicet aereo ordiri, & ab hoc sensim sensimque humiliora ad subterranea usque petere ac me demittere. Pro Regno Aereo unus tantum (quantum sciam) militavit, nomine Oelven, hic nempe Ambram pro Meteoro habuit, seu pro ejusmodi re, quae in aere generetur, atque hanc, quamvis aperte falsam hypothesin variis rationibus suffulcire annisus est, quae vero (352) vero nihil nisi ventum & aerem spirant;; Cumque haec opinio vel a solo, interdum ad pondus centum librarum excurrente, pondere, a substantia & mixtione partium essentialium Ambrae gryseae sufficienter labefactetur, hinc operae pretium non erit, huic diutius immorari, sed eam vere simplicissimam habeo, praesertim, cum ipsa quoque jam Anno 1707 aperte refutata fuerit. Post haec permulti Regnum intrant Animale, ita tamen, ut Regnum Aereum certo respectu non plane derelinquunt, hi nempe quaerunt ac statuunt, Originem Ambrae gryseae a Volatilibus seu in Aere volantibus creaturis provenire, quanquam hoc iterum cum notabili quadam differentia, quae in duas eos dispescit classes: a) Quarum prima, Ambram gryseam esse Fimum avium, perhibet, ad quam opinionem exinde seducti sunt, quia in Ambra saepius exigua avium rostra, vel parvae ungulae, vel earum saltem particulae reperiuntur; Quinimo describunt ipsam avem, a qua Ambra proveniat, quod nempe magnitudine anserem aequet, pulcherrimas plumas atque maculas habeat, cujus nomen, lingua Maldivica, Anacangrispasqui, & lingua Madagascarica Aschibobuck audiat. Ferdinandus Lopez de Castagneda, * ut & alij statuunt, quod avis haec varias fragrantes herbas comedat, exindeque oriens preciosum stercus super rupes ac petras in & circa mare deponat, quod interdiu a sole digestum atque maceratum, noctu vero a luna depuratum, adeoque ab utroque luminari caelesti in Ambram gryseam maturatum, praeparatum & perfectum redditum, deinceps procellosa tempestate a fluctibus maris ab* Rerum a Lusitanis in India Orientali gestar. Scriptor, Lib. IV. Cap. xxxv. lutum (353) lutum in mare natans deferatur, tandemque 1.) vel ita, ut a rupibus ablutum est, ad littus appellatur & ad oras projiciatur, 2.) vel etiam a Cetis deglutiatur, qui tamen illud, cum digerere non possint, utplurimum brevi rursus evomant; (h.) Altera autem classis alatae opinionis, cui praeprimis Denis *, Monconys ~, Lemery ~, Et Pomet **, Si non plurimi ex Gallica natione adhaerent, Ambram gryseam provenire ait ab insecto quodam, & quidem ab apibus, esse scilicet Favum Apium, conglobata apiaria, & cereas cellulas: utrique in descriptione nominati fere iisdem utuntur verbis, tribus tantum immutatis literis, ita ut quis pro vitio typographico ea habere posset, illi enim aiunt: est Fimus avium, hi vero: est Favus apium; Classis haec in permultis imo plurimis circumstantiis cum priori, nempe in puncto eluitionis a petris & rupibus, digestionis & coctionis solaris, &c. concordat, tantum quod hi apes, illi aves, hi excrementum cereum & melleum, illi stercoreum, utrique tamen Animalia alata specificent; ubi posteriores, pro confirmanda sua hypothesi, non quidem lunam, sed modo solem in auxilium vocant; Formale Opinionis illorum eo tendit: degere scilicet certum quoddam apium genus in illis locis, in quibus Ambra grysea ordinario reperiri soleat: has apes exstruere alvearia sua super rupes ad & circa * Rec. des Memoires & Conferences sur les Arts & les Sciences 1672. M. Aug. Pag. 222, & s. it. Mediseri Cosmograph. Tom. I. p. 101. it. Ejus descriptio Insulae Madagascar Cap. vi. pag. 43. it. Odoardus Barbosa, it. Andr. Tevet & Franc. Belloforestus. ~ Monconys in Itinerario suo Edit. Paris. en Suite de la II. Partie, P. 143. item Edit. Londinens. pag. 71. ~ Traite Universel des Drogues simples, pag. 34. ** Historie generale des Drogues, Part. II. Lib. I. pag. 57. A a a maris (354) maris littora (alij subtilius id proponunt, dicentes: Apes alvearia sua non supra sed infra rupes, scilicet in cavernis rupium exstruere) unde procellae maris illa eluant, eodem modo ut praecedentem Fimum avium, quae postea a continua fluctuum agitatione, ab accedente aqua salsa, & cooperante sole ita digerantur, attenuentur, torreantur & alterentur, ut tandem Ambra evadat, subque hac forma tum ad littus ejiciatur; hujus opinionis asseclae eam adhuc stabilire nituntur per albam istam tenacem & viscosam substantiam, quae plerumque ex Essentia Ambrae sese praecipitare solet, quamque cereum quid esse perhibent. Quod autem utraque opinio tam de Fimo Avium, quam Favo apium falsa sit, patet ex sequentibus circumstantiis, quae hisce contradicunt: 1.) Sufficiens copia Ambrae gryseae reperitur iis in locis, in quibus nihil quicquam descriptarum avium & apium videre aut reperire licet, 2.) etiam ubi paucae vel nullae rupes aut petrae visuntur, 3.) vel ubi saltem praesentes petrae & rupes antedicti stercoris avium, vel apiariorum expertes sunt. Quod autem in specie opinio de Fimo avium falsa & erronea sit, apparet porro ex sequentibus: 1.) Eae avium partes, quae interdum in Ambra grysea reperiuntur, non sunt rostra anserina aut pedes, sed leves tantum, atque perquam tenerae particulae 2.) Nescirem ego, qua ratione rostra & ungulae aliaque similia caeterarum etiam avium, in corpus vel stercus antedictarum, anseres magnitudine aequantium, avium, ut putant, ambriferacium, transire possent, 3.) Fragrantes herbae comestae nullatenus stercus fragrans reddunt, & haec opinio tam absurda mihi videtur, (355) detur, quam historia illa de pabulo porcino, ubi Dominus porcorum jussit, horum pabulo Caryophyllos aromaticos & piper immisceri & porrigi, quia hac ratione non opus foret, ea aromata farciminibus addere, si porci mactarentur, farciminaque exinde conficerentur 4.) Contrariatur experientiae universali, quod Sol digestione sua ejusmodi excrementis odorem conciliet fragrantem, e contrario movet potius ac promovet putrefactionem, mediante qua non odor fragrans Ambratus, sed semper nauseosus ingratus foetor producitur, praecipue cum multa mollioraque excrementa conjuncta sint, prout saepe grandes & viscosae adhuc Ambrae massae repertae fuerunt; vel Sol etiam extrahit ac emovet fragrantes particulas, si ipsi minora & sicciora excrementa, uti multarum avium simi sunt, occurrunt, quae saepius irradiat, ita ut ea tandem plane exsiccata, macrae terrae adinstar, apparere soleant 5.) hic avium fimus in mari a fluctibus, si non maxima ex parte solveretur, in minutias saltem divideretur & divelleretur, ut ut etiam radii solis ac lunae quam diligentissime eum irradiaverint, quanquam 6.) Fluctus vix semper ad illud usque tempus expectaturi sint, donec simus a sole & luna prius satis coctus ac digestus fuerit, sed certo tam recentia excrementa seu fimum avium, quam putatitie digestum, abluere possent, qui recens tanto magis in aqua se dissolvi atque dispergi pateretur, unde autem tum adeo notabiliter magna, interdum quadrans, dimidium, imo totum Centenarii pondus aequantia, adhaec uniformia & satis solida Ambrae frusta oriri possent? Qua ratione tanta frustorum magnitudo & Ambra ipsa cum simo, qui in aqua tam facile se solvi vel saltem extrahi A a a 2 patitur, (356) patitur, convenire valet? 7.) Incolae, Piscatores & Nautae, capturae Ambrae operam dantes, nesciunt ejusmodi aves & excrementa, 8.) Si haec conclusio sequeretur: Quia avium ossicula, rostella & ungulae in Ambra grysea reperiuntur, ergo Ambra grysea quoque est simus avium, tum hic interrogo primo: Quis unquam audivit, aves tota rostra, pedes & ungulas, vel ejusmodi noscibiles avium partes per alvum ejicere? deinde appono, si prior conclusio sequeretur, affirmare etiam possem, quod Ambra sit fimus Concharum, Sepiae ac aliarum, dum itidem tam variae Conchyliorum quam avium partes in Ambra reperiuntur, 9.) contradicit huic opinioni Substantia & naturalis mixtio, imo denique chymica analysis Ambrae gryseae, dum nullibi vestigium excrementi inveniri potest; ut alias contradicentes circumstantias jam praeteream. Et sic etiam in antecessum opinio de Favo Apium ex variis ante adductis refutari potest, quod falsa sit: Im~) enim ejusmodi Apes & Alvearia itidem, ut antea sub No 7. de fimo avium adduxi, a pluribus hominibus in ista regione observata ac visa fuissent de quibus tamen nemo, nec in Asia, nec in America, quicquam notavit, adeoque solus is est noster Denis atque Monconys, quique gratuitum his assensum praebent, 2 do) & posito, si aliquot centena millia Apiariorum seu alvearium supra & infra rupes vel alio quoque modo juxta mare essent, cum tamen pluvia ac procellosum mare apibus perquam infesta & noxia sint; posito quoque, quod totum mellificium, seu massae illae in mare provolvantur; quis vero crediderit, mel hoc in suis cellulis & capsulis tum semper permansurum esse? vel simplicissimo enim rustico notum est, quod mel in (357) in aqua solvatur, vel in aqua sensim deliquescat, licet etiam immotum in aqua maceratum jaceat, quanto magis vero, si ejusmodi mellificia continuo moveantur, jactentur, eluantur, & indesinenter cum aqua coagitentur, uti procellosum mare, notissimo modo, solet, unde hae mellis cellulae brevi tempore inevitabiliter vacuae, & mellis expertes appariturae essent, mel autem ipsum a maris aqua imbiberetur, 3 tio) Quod si autem tenerae illae cellulae melle suo privatae suerint, tum residua massa non adeo firma est, ut fluctibus maris ejusque perpetuo motui resistere, sed potius nisi plane divulsa & dispulsa, saltem in multas particulas dilacerata, per consequens ab hoc motu nullatenus solidior, firmior, compactior, multo minus conjunctim in magna uniformi massa, sicut Ambra est, afferri posset, 4 to) Si vero quis, nulla hujus habita ratione, tamen insisteret, elutas has apium cellulas nihilominus fluctibus resistere, quod etiam facile in ipsius gratiam largiri possem, sed tum quoque semper in eodem situ, vel in uno eodemque statu & habitu se invicem continerent, consequenter non adeo firmam, compactamque massam formare possent, sed constanter ceram cellulosam, vel tabulas foraminatas repraesentarent: Ubi vero reperiuntur in Ambra ejusmodi partes, quae figuram excavatarum & ordine positarum apium cellularum sistunt? Recordor equidem, quod Borellus *, Qui ratione originis Ambrae huic quoque Sectae addictus fuit, regerat, has mellis cellulas seu domicilia apium postea in mari rebus variis repleri, ~ mellificium aequale ac firmum reddi, verum & haec commentatio pure est commentitia, * Petr. Borell. Observat. Med. Phys. Cent. IV. Observ. 66. mere [358] mere ficta, insufficiensque effugium; Nam primo cellulae hae cereae tamen cera permansurae essent, certe in pelago nulla cera replerentur, & secundo nemo hominum adeo erit stupidus, ut sibi imaginaretur, cellulas istas casu fortuito in pelago cum Ambra grysea expleri; unde enim Ambra tum provenire? cum tamen ab his ipsis apibus existere credatur, vel qualis alia materia illa esse posset, quae ex mari, proprio instinctu semet separaret, in his cavitatibus sedem sibi figeret, & tum Ambra fieret? Si hoc ita eveniret (quod tamen impossible est) tunc id ipsum etiam opinioni illorum rursus contradiceret, quippe quae Originem Ambrae tantum ab Apibus, & a nulla alia re, deducere vult: existimarem proinde, si quoque cellulae mellis in suis tabulis vel massis in mari circumnatarent, & revera cum alio quopiam implerentur (quod tamen plane nondum probatum est) materiam hanc implentem non unius sed variae tam indolis.quam substantiae futuram esse, prout nempe hoc vel illud forte fortuna ibi nidularetur. Quam varium & multiforme id futurum, ibique se immixturum esset? An hae omnes diversae substantiae sensim in veram Ambram gryseam converterentur? O miras imaginationes! Denique si etiam haec casu irrepta peregrina revera Ambra fierent, tum (ut jam ante dixi) ea rursus non ab apibus provenirent, praeterea celulae quoque cereae adhuc permansurae essent, ut cognosci & videri possint, 5to) Quod si alius objiceret, ceram a calore solis in unicam massam conglobari, huic respondeo: (a) ex experientia hoc non apparet, si apium cellulas soli expono, ipsasque in eo digero, vel ullo alio modo flecto, verso & tracto, (b) posito quoque, ceram hoc pacto conglobari, tum tamen cera, simulque (359) que aspectu uniformis esset ac permaneret, quae singula tamen cum Ambra grysea, illius <inferred>varietate</inferred>, aspectu, & relatione non concordant, 6to) Cera accedente flamma candelae in & per se nunquam flammam concipit ante sui liquefactionem, quod vero Ambra grysea facit, 7mo) Cera & mel specificum suum odorem continent atque retinent, qui cum odore Ambrae plane non convenit, 8vo) denique tota haec classis vel per solam Chymiam rursus convinci potest, siquidem in examinatione Ambrae ne vestigium quidem alicujus melleae vel cereae Substantiae inveniri aut demonstrari potuit, nec ipse D. Lemery ~ per albam illam & viscosam materiam, quae in Essentia Ambrae praecipitatur, si modo accuratius eam examinabit, probare poterit, quod cera sit, prout ille existimavit, opinionemque suam cum ea maximopere stabilire voluit. Dr. Kaempferus, ~ qui imsemet in India fuit, aperte his hominibus contradicit, praecipue, si crassam illam circumstantiam adjiciunt, Ambram fuisse repertam, in qua crudum mel adhuc exstiterit, ait enim, `` Fal`` luntur omnes recentiores Gallici Autores, qui hac `` in re Denisium sequantur''. Nunc quidem & alteram opinionem, qua Ambra alio rursus modo pro Animali producto habetur, quoniam circa Regnum animale jam versor, adducere deberem, verum cum haec ejusmodi creaturas concernat, quae in mari vivunt, ac quidam horum separatum Naturae Regnum, nempe Marinum, quanquam absque ulla necessitate, forment, & ipsemet antea dixerim, quod universas opiniones a plaga superiori, scilicet ab ~ Loco citat. & in ejus Cursu Chymiae. ~ Engelb. Kampferi Amaenitat. exotic. pag. 632, 633, 634. aere (360) aere inchoaturus, indeque gradatim profundius descensurus sim, hinc omnia ea, quae ad mare pertinent, adhuc paulatim reponam, ac prius in terram me demittam, illas opiniones, quae Regnum Vegetabile concernunt, paucis examinaturus. Sylvaticus * primum, Ambram gryseam Gummi esse, inquit; quae opinio vero, absque ulla prolixitate, tantum ex mixtione & partibus constitutivis Ambrae, statim funditus evertitur, quia Ambra nequidem ut Gummi-resina, de qua saltem aliqua pars in aqua se solvi patitur, multo minus autem ut purum Gummi, quod totum in aqua solvi debet, sese monstrat: aperte potius contrarium in Ambra apparet, adeoque nihil Gummosi hic subest. Alij volunt, Ambram gryseam esse Resinam ~ vel lacrymam balsamico-resinosam certae cujusdam (ut perhibent) sed adhucdum incognitae Arboris, ex his <inferred>ar</inferred>boribus, quippe quae proxime ad mare, vel oras littoris crescerent, destillare & defluere illam resinam in mare, in quo circumagitata, aqua salina imbibita, simulque a Sole digesta, tandem in veram Ambram excoqueretur; Verum & haec opinio perquam fabulosa apparet: 1mo) Arbores quam propinquissime ad mare locatas esse oporteret, si emanans resina in illud distillare ac defluere deberet, 2do) hae arbores valde profundas radices agere necesse haberent, ne in tanta propinquitate ab alluentibus perpetim fluctibus convellantur, subfodiantur, aut plane subvertantur & proluantur, 3tio) si singulae guttulae vel defluentes exiguae massulae in * In Pandect. ~ Alexand. Geraldinus in Itinerario suo ad Pontif. Leon. X. ex Libavio Lib. IV. Singular. C. II. in Scholiis, pag. 320. a Dno Boyle. V. Philosophical Transactions, No 97. pag. 6113 & seq. mare (361) mare deciderent ac proluerentur, idque, quod decidit, statim ab aqua circumdaretur, tum conjunctio perquam difficilis, si non impossibilis redderetur, & penitus incredibile est, quod ejusmodi sensim sensimque in mare stillantes, statim madefactae & prolutae lacrymae unquam ita sibi occurrere possint, ut in tantas moles, quae, si non pondus Centenarii aequant, saltem in hujusmodi satis grandes firmasque massas, prout Ambra reperitur, proprio instinctu coaliturae, se seque formaturae sint: putatitium aquae salinae auxilium, digestio & excoctio solaris in inquieto illo & semper frigido mari, sunt merae nugae, 4to) nec rursus de his arboribus quicquam cognitum est, neque nautis, neque Ambrae-piscatoribus, nec ullis aliis in regionibus istis, ubi Ambra reperitur, habitantibus vel peregrinantibus hominibus, quemadmodum etiam notissimus ille Georgius Eberhard Rumpffius * hanc opinionem jam satis superque refellit, 5to) denique contraria mixtio Ambrae cum oleis expressis, ut & cum pluribus aliis, contra hanc hypothesin, quod sit Vegetabilis Resina, aperte militat. Averrhoes, ~ Ambram gryseam esse Speciem Camphorae, ait, cum tamen ignoraverit, quid ipsa Camphora sit, prout quoque inter Camphoram & Ambram, ratione volatilitatis, solubilitatis, coloris, odoris, aliarumque proprietatum plurium, tanta intercedit differentia, quanta est inter diem & noctem, uti cuicunque hoc satis constat. ~ Valentini Ost-Indische Sendschreiben sub No XI. pag. 56. ~ In Colliget. Cap. 56. B b b Alij (362) Alij e contra perhibent: Ambram provenirea fructu quodam * quem Ceti lubenter deglutiant, & ex quo in corpore ipsorum perfecta demum Ambra grysea generetur, sed hanc chimaeram responsione indignam existimo. Quod restat de putatitio ejus ex Regno Vegetabili ortu pertinet ad mare, nec continet quippiam probabilis, sed naturae proprietatique Ambrae aperte contrariatur. Ut autem & haec plene ad finem perducam, statim potius reliquas, quae quidem forent, opiniones de quibusdam marinis, nec non restantia Vegetabilia in medium producam: Julius Caesar Scaliger & Serapius Ambram pro specie Fungi ~ habuerunt, vel dixerunt, eam nasci in fundo maris adinstar fungorum, qui tandem soluti alta peterent, & ad littora ejicerentur, sed haec opinio seipsam refutat, quia nullus in toto terrarum orbe reperitur sungus, qui non certam characteristicam formam seu figuram posideat, quae tamen circumstantia tam male, quam mixtio fungorum, cum Ambra convenit. Libavius ~ & Weckerus ** volunt, Ambra gryseam esse Spumam maris, sed hi, ne multas graviores oppositiones adducamus, vel hac sola circumstantia falsitatis arguuntur & convincuntur, quod in plurimis illis locis, in quibus mare omnium vehementissime spumat, & bullas format, vel ubi spuma maris est copiosissima, nulla plane Ambra reperiatur, quae tamen, si hypothesis ipsorum vera esset, copiosissima ibi existere deberet. * Nic. Monard. de Simplicibus Medicam. Edit. Plantin. Antv. pag. 13. ~ Justi Fidi Klobij Ambrae Historiae, pag. 18. ~ Libr. IV. Singularium, Cap. I. ** Weckerus in speciali Libr. Sect. II. p. 79. item, Sylvaticus in Pandect. Hierony(363) Hieronymus Cardanus *, Ambram Sperma Ceti esse perhibet, quantum vero Sperma Ceti ab Ambra grysea differat, unicuique sufficienter patet, unde etiam non opus erit, huic aperte falsae hypothesi prolixis contrariis argumentis occurrere. Eichstadius ~ & Fragosus ~ referunt, Ambram esse jecur cujusdam piscis; verum cuique notum est, quod jecur suam capsulam seu parenchyma habeat, atque ex filamentis venarum & arteriarum consistat, quae singula nullatenus in Ambra reperiuntur, ut taceam, quod hepar destillatum longe alia producta fundat, quam quae ex Ambra per destillationem nanciscimur. Plurimi, Regno sic dicto Marino adhaerentes, existimarunt, Ambram gryseam ex piscibus prodire, hae tamen opiniones vario rursus modo sese diviserunt, quae vero primo in tres classes generales distribui poterunt, hae autem postea in varios denuo minores ramulos seu subdivisiones dispesci deberent, si ordine omnes adducere, considerare & dijudicare vellemus. Ut vero parvam tantum hujus rei Ideam jam proponamus, aiunt 1mo) quidam, quod Ambra grysea plane in piscibus generetur, 2do) alij, & quidem rationi convenientius, dicunt, Pisces fluctivagam in Mari Ambram deglutire, 3tiae) denique classis qui sunt, nihil positivi definiunt, neutro modo sese habent, & tantum perhibent, Ambram gryseam in piscibus reperiri, interim non memorant, an ea in his piscibus generetur, vel an ab iis antea deglutiatur? Ex tribus principalioribus hisce opinionibus postea permultae subdivisiones ortae sunt, tam ratione pis* De Subtilitat. pag. 284. ~ In Libr. de Consect. Alkermes, Cap. XII. ~ In Libr. de Medicam ex India in Europ. delatis Cap. deAmbaro, p. 89. B b b 2 cium, (364) cium quam deglutitionis & generationis. (a Ad pisces quod attinet, quidam asunt: 1.) Ambram tantum in piscibus majoribus, alij autem, 2.) etiam in minoribus, 3.) quidam, cam in omnibus Cetis, (4) alij contra, solum in certa specie Balaenae reperiri, quanquam & hi rursus (5) in denominatione hujus speciei differant; (b) Circa deglutitionem itidem differunt, alij etenim, 1.) Ambra ab omnibu ~ piscibus cum aviditate deglutiri serunt, alii autem 2~) de unica tantum specie id praedicant; 3.) quidam, pisces exinde mori, alii vero, 4.) nihil ipsis nocere affirmant; 5) nonnulli aiunt, quod deglutita Ambra cito rursus evomatur, 6.) alij vero, quod per alvum deji iatur, 7.) adhuc alij, Ambram non tantum a piscibus, sed ab aliis etiam animalibus comedi & deglutiri contendunt. Et sic quoque (c) ratione generationis varia schismata vel diversae opiniones sunt, tam (1.) Quomodo, quam etiam (2.) ubi generetur? porro (3.) an sit excrementum, vel (4) recrementum? Et quae ulterius occurrunt discrepantiae. Omnes has adeo differentes opiniones ex ordine lustrare non tantum nimis prolixum & supervacuum, sed parvi etiam, nulliusque usus esse existimo, unde solum principales earum promiscue attingam, & sic magis magisque ad rem ipsam accedam. Clarissimus Rumpssius *, cui alias equidem fides adhibetur, praecipue cum etiam Gabriel Nakke, aliique plures, ea, quae ipse dixit, confirmarunt, in literis suis ex Insula Amboina ad D. Ten Rhyne datis expresse ait: non tantum majores Cetos, sed minores etiam pisces, item aves & apros (nonnulli quoque * Loco citat. Valentini sub No 8. pag. 50. vulpes (365) vulpes nominant) magna cum aviditate proportionata frusta Ambrae gryseae deglutire, ubi illa capere aut reperire possint, quae vero postea rursus evomerent, qua occasione haee simul verba adducit: exinde ortum est, quod non solum in vulgo, <inferred>sed</inferred> & in tot autoribus tam variae opiniones de Ambra disseminatae sint, dum alius de Cetis, alius de porcis ambriferis scribit aut loquitur, & uterque putat, eam in his animalibus generari, in quibus tamen fortuito tantum reperitur, quippe quae ipsam antea deglutiverunt. Ex iis, qui opinionem fovent, Ambram solummodo in unico pisce & certa Balaenae specie reperiri, sunt 1.) quidam, qui hunc piscem Azel * appellant, simul perhibentes, quod ille piscis Ambram gryseam avidissime deglutiat, exinde vero brevi post ipsi moriendum sit, quem tum piscatores cum industria pervestigarent, 2) alij hunc piscem Mokos ~ vocant, una referentes, quod tres vel quatuor orgyas longitudine exsuperet, in India Orientali degar, & circa Japoniam capiatur, 3) alij, ex quibus est ille, diu in India Orientiali moratus, D. Andreas Cleyer, piscem hunc vocant Cetum Ambrophagum, sive Ambram vorantem, idemque ejus delineationem olim ad D. quondam Mentzelium huc Berolinum transmisit, qui eam una cum Cleyeri relatione Academiae Naturae curioforum Caesareae communicavit, a qua haec omnia Anno VIII. I. Dec. II. suarum Observationum publici juris facta, sunt, 4) adhuc alij dicunt, quod sit certum genus Cetorum ad Lamias pertinens ~, rursus * Gesnerus de Aquatil. & quidem de Cetis diversis Libr. IV. pag. 204. ~ Kaempferi Amaenitat. exotic. Fascicul. III. pag. 635. ~ Valentini Ost-Indische Sendschreiben, pag. 50. alij (366) alij (5. & inter hos, ille in America degens D~ Paul Dudley, existimant, Ambram gryseam tantum ac unice ab ista Balaenae specie, vel ab illo Ceto provenire, qui Sperma Ceti suppeditat. Multi, qui in opinionibus neutram partem eligunt, & quidem dicunt, quod Ambra in piscibus, sed non in certo quodam singulari pisce, verum communiter in omnibus belluis in genere reperiatur, nec decidunt controversiam: an Ambra ab iis deglutiatur, vel inibi generetur, in hoc tantum differunt, quod non unum eundemque locum Ambrae in pisce designent, nam (1mo alij eorum, & plurimi quidem aiunt, quod Balaenae eam contineant in stomacho (2do alii, in intestinis; unde ex his rursus quidam surrexerunt dicentes: (a) Balaenam evomere & per superiora eructare Ambram, (b) alij vero, eam per alvum, `seu laxando per inferiora ejicere contendunt; interim hae opiniones universae ad unum idemque redeunt, & in fundamento tacite concordant, Ambram gryseam scilicet in piscibus non generari, sed ab iis potius deglutiri. Siquidem 1.) hoc per se clare patet, sive quid per os, sive per alvum ejiciatur, necesse est antea in ventriculo fuisse, 2.) illud, quod evomitur, certo e ventriculo prodit, si ergo Ambra, quae in ventriculo est, per vomitum non eliminatur, sed retinetur, tum facile secundum viam naturalem ulterius per intestina, & tandem ex his plane exire potest, quae omnia, sive in ventriculo, sive in intestinis reperiatur, sive evomatur, seu per alvum ejiciatur, neminem in admirationem rapere queunt, nec realem differentiam, sed unam eandemque rem constituunt, 3.) Notum est, quod in ventriculo naturaliter nihil nisi liquidi succi sint, & illuc pertingere (367) pertingere valeant, e contra omne aliud, praecipue solidae & substantiales compactae materiae necessario per os ingredi, & sic ulterius deglutiri debeant. Si igitur Ambra-grysea revera in ventriculo vel intestinis Balaenae reperi ur, quomodo judiciosus homo sibi imaginari poterit, quod ibi a natura, vel in pisce illo generata fuerit? Nonne potius Naturae magis conveniens est, hanc materiam nullatenus in Animali hoc generatam, sed utique primum extra hunc piscem exstitisse. ac postea tanquam escale quoddam deglutitam fuisse? prout etiam quamplurimi itidem fide digni Autores, licet in hoc differant, quod alter, Ambram a balaenis evomi, alter, per alvum ejici, tertius, in ventriculo reperiri, & quartus, eam in intestinis occurrere, dicat, in hac tamen circumstantia, tanquam in certa & indubia veritate conveniunt, Ambram gryseam a piscibus deglutiri, nulloque modo in iis generari. Interim antedictae circumstantiae, quod 1.) quidam viderint, quomodo Cetus Ambram evomat, 2.) vel per alvum ejiciat, 3.) vel in mortuis, sive violenta, sive naturali morte peremtis Cetis, aut in horum stomacho vel intestinis quaedam Ambra reperta fuerit, ad hanc tamen seductionem ansam rursus praebuerunt, quod multi crediderint, & adhuc credant, praecipue Incolae Insulae Madagascar, item plurimi piscatores & nautae, Ambram gryseam nihil aliud esse, quam Excrementum Belluae. Japonenses eam Ambram, quam in piscibus reperiunt, vel quae a piscibus rursus ejecta est, in sua lingua vocant Kusura no fuu, quod stercus Balaenarum denotare dicitur *. * Kaempfer. Loco citat. pag. 635. D. Joh. (368) D. Joh. Matth. Faber ait: si Cetus deglutitam Ambram sive vomendo sive laxando rursus ejiciat, tum equidem tolerari posset, si illam vulgus Excrementum sive stercus Balaenae appellaret, sed hoc totam rem plane nondum affirmare aut decidere, nec judiciosos viros exinde credituros esse, quod Ambra, quatenus vera, & pro ea accepta, propterea vere Excrementum vel stercus Balaenae sit. Liceat mihi adducere hujus rei exemplum: Mercurius currens, vel globuli Reguli Antimonij, qui alias etiam Pilulae perpetuae vocantur, per os assumuntur, vicissimque ejiciuntur, tum alius ea iterum per os assumit, & sic Pilulae bene ablutae, ac Mercurius currens, decem, viginti, pluribusque hominibus propinari possunt, ex his alius illa mox rursus ejicit, alius autem diutius secum retinet, quinimo tertius <inferred>forte</inferred> ea non plane rejicit, sed cum iis moritur, id quod, ab ingestione Mercurij in passione iliaca sic evenisse ipse vidi, si autem Mercurius vel globuli regulini tandem ab homine vivo denuo ejicerentur, vel in corpore hominis demortui reperirentur, & omne adhuc verus Mercurius vivus, vel Regulus Antimonij esset, quis hominum ideo has res postea animale quippiam vocaret, aut pro animali materia haberet, quoniam scilicet in corpore humano fuerint? vel quis sana mente praeditus hunc Mercurium vivum, aut Regulum Antimonii pro stercore humano aestimaret, vel ejusmodi metallica Subjecta Excrementum humanum appellaret, eam ob causam, quia homo illa per alvum rejecit? ipse prosecto mulierculae eum deriderent, licet assereret, quod hae materiae vel a centum hominibus successive deglutitae, semperque rursus egestae, aut etiam per longum satis tempus in corpore humano retentae 1 ~. No. ~ ~ a ct. No.430 b c c ~ 8 A Scale of Inches. b (369) retentae fuerint Mercurius currens & Regulus Antimonii crudus, quamdiu in metallica sua forma vicissim in conspectum veniunt, propterea nec sunt, nec fiunt animale quicquam, etiamsi a mille animalibus deglutiti, ac per aliquot annos retenti fuissent. Eadem quoque est ratio circa deglutitionem & insequentem egestionem Ambrae gryseae: haec equidem non est ejusmodi metallica materia, qualem Antimonii regulum vel Mercurium vivum videmus, revera tamen est minerale, & nullatenus animale concretum, prout postea suo loco audiemus, hac vice sequentia tantum adjiciam: Ambra ad minimum, peregrinum, ac in mari natans corpus est, quod pisces cum tanta aviditate, & tanquam delicatum ferculum, forte ut homines fungos esculentos, tubera terrae escalia, aliaque fungorum genera, deglutiunt, sed itidem indigestum rursus ejiciunt. Quod Ambra piscibus peregrinum quiddam, & apeptus cibus sit, patet ex plerisque relationibus, indeque prodeuntibus Scriptis; non equidem prolixe antedictum piscem Azel in fidem adducam, de quo expresse scribunt, quod Ambram lubentissime deglutiat, abinde vero brevi post moriatur, sed ad id tantum animum advertam, quod plerique referant, pisces deglutitam Ambram rursus evomere, vel per alvum rejicere, & indubiae veritatis est, quod perquam raro Ambra quaedam in piscibus ipsis, adhuc in ventriculo vel intestinis commorans, reperiatur. Monardes alicubi, `` verissimum est, inquit, meo tempore in regione `` Insularum Canariensium, quas Insulas fortunatas `` appellant, in Balaena quadam, vel potius in ejus ~ intestinis, centum libras Ambrae repertas fuisse: Pergit autem dicens; `` Ab illo tempore perma`` gnus balaenarum minorum ac majorum numerus `` necatus est, sed N. B. in nulla earum quicquam huC c c `` jus (370) `` jus Ambrae repertum fuit *''. His addo, quod in multis balaenarum centuriis nulla Ambra reperta sit, nec reperietur, & quod ea, quae interdum inibi reperitur, aut brevi antea deglutita, aut casu fortuito ibi retenta fuerit, adeoque vel propter molem compactiorem, vel aliud quoddam impedimentum, si non propter morbum, per intestina transire, sicque exitum suum capere nequiverit. Manet itaque indubitanter firmum & certum, quod Ambra grysea a variis piscibus, praeprimis autem a balaenis 1.) deglutiatur, 2.) postea vel evomatur, 3.) vel per alvum excernatur, 4.) vel quoque interdum in iis retineatur, & post <inferred>mortem</inferred> aut in eorum ventriculo, aut intestinis reperiatur, prout hae circumstantiae non modo ab uno vel duobus, fed a permultis etiam fide dignis personis, ex parte quoque jam a longinquo tempore unanimiter relatae, & confirmatae sunt; sed ex his plane non concludendum est, ac si Ambra grysea in ventriculo & intestinis horum piscium generetur, vel eam ob causam, quia per aliquot tempus in corpore horum animalium fuit, jam animale quippiam facta, vel idcirco Regno animali jam accensenda sit. Ultima opinio, quae huc referri potest, & quae multos quoque fui Eautores habuit & adhuc habet, imo per duas, ex America ad Regiam Societatem ante paucos annos, transmissas Relationes inprimis excitata, & tanquam nova, certa, veraque detectio orbi notificata est, in eo consistit, quod Ambra grysea pro Recremento Animali, & quidem pro Recremento Ceti reputetur, seu pro materia, quae in Ceto ut singulare aliquid generetur, cujus rei analogismum adducunt, sicut Castoreum in Castore, Moschus in animali moschifero, Zibethum in cato zibethino, seu Hyaena odorifera, vel Bezoar in capris illud ferentibus, &c. Continuabitur haec Dissertatio in No seq. * Fabr. Lyncei Exposit, in Anton. Rech. Edit. Roman. pag. 572. 