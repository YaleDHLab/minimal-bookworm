J STOR Philosophical Transactions Please note: Due to an error in the print volume, the page numbering in this article may contain either page numbering skips, or page numbering repetitions, or both. However, the article content is presented in its entirety and in correct reading order. Please click on ``Next Page'' (at the top of the screen) to begin viewing the article. (4014) Mr. Newtons Answer to the foregoing Letter. IN Observationibus R. Patris J. Pardies, quas ad te denuo conscripsit, an majus sit Hnmanitatis argumentum quod meis responsionibus vim omnem attribuit; an Ingenii, quod Objectiones proponit, quae, si non probe tollantur, Doctrinam nostram frustrari possint, vix dixerim. Utrumque sane ad determinandam veritatem optime conducit, efficitque ut acceptis quam lubentissime respondeam. Ait R. P. quod absque varia diversorum radiorum refrangibilitate possibile sit explicare longitudinem colorum; puta ex Hypothesi P. Grimaldi, per diffusionem lumims, quod supponitur esse substantia quaedam rapidissime mota; vel ex Hypothesi Hookii nostri,per diffusionem vel expansionem Undulationum, quas statuit in aethere a lucidis corporibus excitatas quaquaversum propagari. Addo, quod ex Hypothesi Cartesiana potest etiam effingi consimilis diffusio conatus vel pressionis globulorum, perinde ut in explicatione Caudae Cometae supponitur. Et eadem diffusio vel expansio juxta aliam quamvis Hypothesin, in qua lumen statuitur esse vis, actio, qualitas, vel substantia quaelibet a luminosis corporibus undique emissa, effingi potest. Ut his respondeam, animadvertendum est, quod Doctrina illa, quam de Refractione & Coloribus explicui, in quibusdam Lucis Proprietatibus solummodo constitit, neglectis Hypothesibus per quas Proprietates illae explicari debent. Optimus enim & tutissimus philosophandi modus videtur, ut imprimis rerum proprietates diligenter inquiramus. & per experimenta stabiliamus; ac dein tardius contendamus ad Hypotheses pro earum explicatione. Nam Hypotheses ad explicandas rerum proprietates tantum accommodari debent, & non ad determinandas usurpari, nisi quatenus experimenta subministrare possint. Et siquis ex sola Hypothesium possibilitate de veritate rerum conjecturam faciat, non video quo pacto quicquam certi in ulla scientia determinare possit; siquidem alias atque alias Hypotheses semeer liceat excogitare, quae novas difficultates suppeditare videbuntur. Quamobrem ab Hypothesium contemelatione, tanquam improprio arguQuamobrem tandi loco, hic abstinendum esse censui, & vim Objectionis abstrahendam, ut pleniorem & magis generalem responsionem accipiat. Itaque per Lumen intelligo quoalibet Ens vel entis potestatem (sive sit substantia, sive quaevis ejus vis, actio, vel qualitas) quod a corpore lucido recta pergens aptum sit ad excitandam visionem; & per radios Luminis intelligo minimas vel quaslibet indefinite parvas ejus partes, quae ab invicem non dependent; quales sunt illi omnes radii, quos lucentia corpora vel simul vel successive secundum rectas lineas emittunt. Nam illae tum collaterales tum successivae partes luminis sunt independentes; siquidem unae absque aliis intercipi possint, & in quaslibet plagas seorsim reflecti vel refringi. Et hoc praecognito, Objectionis vis omnis in eo sita erit; Quod colores per aliquam Luminis ultra foramen diffusionem, quae non oritur ab inaequali (5015) quali diversorum radiorum (seu luminis independentium partium) refrangibilitate, in longum diduci possint. Quod autem non aliunde oblongentur, monstravi in Literis relatis in Phil. Transactionibus, Num. 80. Et ut rationes facilius percipiaentur, non gravabor jam fusius explicare. Scilicet ex observatione, quod radii poct refractionem non incurvabantur, sed recta ad parietem progressi fuere, patuit, eandem fuisse eorum ad se mutuo inclinationem cum modo exierunt Prismate, atque cum impegerunt in parietem; & proinde Longitudo colorum ex inclinatione radiorum emer sit quam inter refringendum obtinuere, hoc est, ex quantitate refractionis quam singuli radii in Prismate patiebantur: Adeoque cum colorum longitudo latitudinem aliquot vicibus ex observatione superavit, sequitur, majorem fuisse inaequalitem refractionum quam potuit oriri ex inaequalitate incidentiarum. Quin imo ex figura imaginis coloratae, quod nempe non fuit Ovalis, sed ad latera duabus parallelis rectis lineis terminata, patuit, eam ex indefinite multis imaginibus Solis, per inaequalem refractionem in longum distractis, & serie continua dispositis, constitui; adeoque radios a singulis partibus solaris Disci provenientes per totam fere longitudinem colorum dispergi; & proinde similiter incidentium inaequales esse refractiones. Id quod aliis etiam indiciis ostendi posset. Constat itaque diversas esse refractiones, ubi pares sunt incidentiae. Sed amplius inquirendum ect, Unde oriatur illa diversitas; An sit a causa aliqua incerta & irregulari, vel certa lege, secundum quam radius quilibet aptus est determinatam aliquam refractionem pati. Per incertas & irregulares causas intellige asperitates in superficie, vel venas diversae densitatis in interiori parte vitri ex quo Prisma conslatur;item irregularem situm pororum, quos nonnulli ob luminis transmissionem directo tramite per vitrum omnifariam traijci statuunt; nec non tremores & inaequales commotiones partium aetheris, aeris, vel vitri; radiorum in refringente superficie se mutuo fortasse comprimentium resulturam ab invicem; ejusdem cujusque radii divisionem ac dissioationem in partes divergentes, quas vel numero finitas vel indefinite multas in superfic e aliqua continuatim jacentes imaginaci liceat; vel quamvis aliam diffusionem & dilatationem Luminis quam possumus exsogitare, non ortam ex diversa praedispositione cujusque radii ad refractionem, in certo aliquo & constanti gradu patiendam. Quod autem diversa refractio non orta-sit ex ullis ejusmodi causis incertis & irregularibus, probavi per Experimentum duorum consimilium Prismatum in contrario situ juxta positorum, ita ut posterius contraria sua refractione retro-flecteret radios, & sic regulares effectus prioris destrueret, sed per iteratas refractiones augeret irregulares. Utpote si prius Prisma diffunderet ac divergere faceret parallelos radios; e.g. per asperam polituram, inaequabilem densitatem, aut irregularem situm pororum Prismatis; vel pertremulos motus partium etheris,aeris aut vitri; vel per dilatationem luminis propter partium ejus (i.e. radiorum) se mutuo comprimentium relaxationem versus adjacentia spatia,quae vel nullo vel minus constipato lumine irradiantur vel (5016) vel denique per cujusque radii dilatationem axt diffractionem in complares divergentes radios: tum sane posterius Prisma magis diffunderet ac dissiparet radios per dictas irregularitates atheris, aeris, ant vitri,vel per iteratam di. latationem luminis a refringentis superficiei resistentia denuo constipati ac diffusi, vel etiam per cujusque radii a priori diffractione orti iteratam diffractionem ac divisionem in longe plures divergentes radios. Et sic Lumen magis dispergeretur per refractionem secundi Prismatis, & in parietem projectam Imaginem duplo longiorem minimum exhiberet, quam per solam refractionem prioris Prismatis exhibori potuisset. Quamobrem cum, experientia teste, refractio secundi Prismatis adeo non dispergat lumen ut contrahat & in pristinum statum reducat, efficiatque ut in forma Coni postea progrediatur, perinde ac si nullam omnino refractionem passum fuisset; concedendum est, Diffusionem Luminis, a refractione anterioris Prismatis effectam,non oriri ab aliqua praefatarum causarum, aut alia quavis irregularitate, sed diversae refrangibilitati diversorum radiorum solummodo tribuendam esse; utpote qua radius unusquisque, ex insit a dispositione tantam refractionem in posteriori Prismate ac in priori passus, reducitur in parallelismum cum seipso; & sic omnes radii ad se mutuo easdem inclinationes resumunt quas ante refractiones babuere. Demum, ut baec omnia summe confirmarem, adjeci Experimentum illud quod jam nomine Crucis passim insignitur: de cujus conditionibus cum R. P. dubitaverit,placuit jam designare Schemate. Sit B C anterior tabula, cui Prisma Aimmediate praefigitur, sitque D E altera tabula, quasi duodecim pedibus abinde distans, cui suffigitur alterum Prisma F. Tabulae autem ad x & y ita perforentur, ut aliquantulum lucis ab anteriori Prismate refractae, B D S x y F d G E H traijci possit per utrumque foramen ad secundum Prisma, inque eo denuo refringi. J am Prisma anterius circa axem reciproco motu convertatur, & colores in Tabulam posteriorem D E procidentes,per vices attollentur ac deprimentur, eoque pacto alius atque alius color successive pro arbitrio traijci potest per foramen ejus y ad posterius Prisma, dum caeteri colores in Tabulam impingnnt: Et videbis,radios diversis coloribus praeditos diversam pati refractionem (5017) nem in isto posteriori Prismate, ex eo quod ad diversa loca parietis vel cujusvis obstaculi G H, pedibus aliquot ulterius remoti, allabentur; puta violacei radii ad H, rubri ad G, & intermedii ad loca intermedia: & tame propter determinatam pasitionem for aminum necesse est ut similis sit incidentia radiorum cujusque coloris per utrumque trajecti. Atque ita ex mensura con stat radios, diversis coloribus affectos, habere diversas leges refractionum. Sed suspicor unde adductus sit R. P. in dubitationem; nempe videtur collocasse primum Prisma A post Tabulam B C,atque ita convertendo circa Axem, verisimile est inclinationem radiorum qui interjacent formina propter intermediam refractionem fuisse mutatam. At ex descriptione exposita in Phil. Transactionibus debuit Tabula illa collocari post Prisma,ut radii inter foramina in directum jacerent, quemadmodum ex verbis; I took two Boards and placed one of them close behind the Prism at the Window *, constare potest. Et usus Experimenti idem innuit. * Vid. Num.80. p.3078. quae verba Latine ita sonant; Capiebam duas Tabulas ligneas,unamque earum immediate collocabam post Prisma ad fenestram. Ex abundanti placet observare, quod in hoc Experimento colorata Lux ob refractionem secundi Prismatis longe minus diffunditur ac divaricat, quam cum alba exictit, adeo ut imago ad G vel H sit pene circularis; praesertim si Prismata statuantur parallela & in contrario situ angulorum, prout in Schemate designantur. Quinetiam, si praeterea diameter foraminis y adaequet latitudinem colorum, nulla erit ejusdem coloratae lucis in longum disfusio; sed imago, quae a quopiam colore ad G vel H effingitur, (positis circularibus foraminibus, & refractione posterioris Prismatis non majori quam prioris, radiisque ad obstaculum quam proxime perpendicularibus,) erit plane circularis. Id quod arguit diffusionem, de qua supra egimus, non ex contagione vel continuitate materiae undulantis aut celerrime motae vel similibus causis ortam esse, sed ex certa rifractionum cujusque generis radiorum lege. Cur autem Imago, illa in uno casu sit circularis, & in aliis nonnihil oblongata, & quomodo diffusio lucis in longitudinem in quolibet casu pro arbitrio minui possit,a Geometris determinandum & cum experientia conferendum relinquo. Postquam Proprietates Lucis his & similibus experimentis satis exploratae fuerint, spectando radios tanquam ejus sive collaterales sive successivas partes, de quibus experti simus per independentiam quod sint ab invicem distinctae; Hypotheses exinde dijudicandae sunt, & quae non possunt conciliari reijciendae. Sed levissimi negotii est, accommodare Hypotheses ad hanc Doctrinam. Nam fiquis Hypothesin Cartesianam defendere velit, dicendum est, globulos esse inaequales; vel pressiones globulorum esse alias aliis fortiores, & inde diversimode refrangibiles, & aptas ad excitandam sensationem diversorum colorum. Et sic juxta Hypothesin Cl.Hookii dicendum est, Undulationes aetheris esse alias majores sive crassiores aliis. Atque ita in caeteris. Haec enim videtur esse summe necessaria Lex & Conditio Hypothesium, in quibus Naturalia corpora ponuntur constare ex quam plurimis corpusculis acervatim contextis, ut a diversis lucentium corpusculis, vel ejusdem corpusculi diversis partibus (prout motu,figura,mole,aut aliis qualitatibus differunt)inaequales pressiones,motiones aut: (5018) aut mota corpuscula per aethera quaquaversum traijciantur, ex quibus,confuse mistis, lux constitui supponetur. Et nihil durius esse potest in istis Hypothesibus quam contraria suppositio. Ex apertura sive dilatatione Lucis in posteriori facie Prismatis,quam R. P. dixit esse veluti foramen, sufficit, quod error non emerget sensibilis si modo aliquis emergeret. Quod si calculus juxta Observationes praecise ineatur, error erit nullus. Nam diametro for ansinis a longitudine Imaginis subducta, reftabit longitudo quam Imago haberet si modo foramen ante Prisma esset indivisibile, idque non obstante praefata lucis dilatatione in posteriori facie Prisneatis; ut facile ostenditur. Deinde ex data illa longitudine Imaginis,ac distantia a foramine indivisibili, ut & positione & forma Prismatis, & ad id inclinatione incidentium radiorum, ac angulo,quem refracti radii, ad medium Imaginis tendentes, cum a centro Solis incidentibus constituunt, caeteraomnia. determinantur. Et quae determinant refractiones & positiones radiorum,sufficiunt ad calculum istarum refractionum rite ineundum. Sed res non tanti esse videtur ut moram inferat. Quod R.P.Doctrinam nostram Hypothesin vocaverit, non aliunde factum esse credo quam quod vocabulum usurpavit quod primum occurrit; siquidem mos obtinuit ut quicquid exponitur in Philosophia dicatur Hypothesis. Et ego sane non alio consilio vocabulum istud reprehendi quam ut ne invalesceret appellatio quae recte Philosophantibus praejudicio esse posset. R.Patris vero candor in omnibus conspicitur; indeque modus efferendi Benevolentiam, qui mihi minime convenit. Quod tamen nostra non displicent,vehementer gaudeo.Vale. Dab. Cantabrig. 11mo Junii 1672. Haec responsio ad R.P.Ignatium Pardies mox transmissa id effecit, ut ille die 9. Julii 1672. rescriberet Gallice in hunc sensum; Omnino mihi satisfecit novissima responsio,a Dn. Newtono ad meas Instantias data. Novissimus scrupulus, qui mihi haerebat circa Experimentum Crucis,penitus fuit exemptus. Atque nunc plane ex Figura ipsius intelligo quod non intellexeram ante. Experimentum peractum cum fuerit isto modo, nil habeo quod in eo desiderem amplius. Rem mihi pergratam feceris, si ipsi singularem meum ingenii & doctrinae ejus cultum contesteris, & pro illo studio maximas gratias agas,quo voluit Annotationes meas examinare iisque respondere. Praeter existimationem illam, quam jam ante de acumine ejus conceperam, affectus hic officiosus magnopere me ipsi devinxit. An 