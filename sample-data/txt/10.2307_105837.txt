[284] XXXIX. Observatio ingressus Veneris in Solem 3 die Junii, 1769, habita Gryphiswaldiae, ab Andr. Mayer, Prof. Reg. Communicated by Mr. John Ellicot, F. R. S. P E R omnem diem caelum ita nubibus tectum erat, ut fere nulla hujus rarissimi phaenomeni spectandi spes superesset, donec circa horam septimam vespertinam in ea caeli parte, quam Sol occupaverat, nubes primum rarescere caeperunt; atque post breve temporis spatium liberum Solis conspectum concesserunt. Non tamen sudum omnino aerem, sed vaporibus adhuc repletum fuisse, undabundus Solis margo satis superque docebat. Usus sum tubo Dollondiano, egregiae virtutis, septem pedes longo, quem postquam in eam marginis Solaris partem direxeram, a Venere in ingressu suo juxta calculum hujus rei gratia institutum contingendam, octava hora 4~ 35~ temporis veri, eodem fere temporis momento, quo etiam Prof. et observat. Reg. clariss. Dn. Rohl per tub. refr. 161/2 ped. Solem intuenti Venus ingredi visa erat, apparuit mihi unda in margine Solis nonnihil major atque nigricantior reliquis, quam discum Veneris fuisse paulo post convictus reddebar. Accuratiorem hujus ingressus observationem negabat omnino athmosphaerae nostrae conditio. Read Nov. 16, 1769. [285] ditio. Inter continuas et magnas undarum reciprocationes Venus ulterius progressa, difformem valde et mutabilem semper praebebat faciem: ultra dimidium ingressae diameter horizontalis tribus sere vicibus superabat verticalem, lumenque Solare intra margines Veneris et Solis contentum magis flavescens reliquo imo subrufilum mihi videbatur. Ipsa Veneris facies, distorta nimium, irregularis, atque continuo obnoxia flexui, per reliquum observationis tempus talis erat, qualem figura adjecta exhibet. Paulo ante contactum interiorem, fascia quasi margini Solis alligata visa est, quae subito soluta 8h 22~ 44~ temp. ver. docebat ingressum fuisse factum, cujus mora secundum hanc observationem, erat 18~ 9~. Nulla nec <inferred>satellitis</inferred> Veneris, nec ejus athmosphaerae vestigia, quae 1761 nobis tam distincte apparuere, nisi huc referre liceat, undae incitatiorem motum in ingressu disci Veneris, atque luminis intra margines Solis et Veneris a reliquo discrepantiam. Nullus in tanta titubatione phaenomeni micrometri usus erat, aut filorum, hunc in finem tubis applicatorum. Observatio quidem in suburbii tugurio habita est, ab observatorio ad 2000 passus remoto. Non solum ad penduli motum ex observationibus alt. Solis corresp. correctum tempora notata sunt, sed et beneficio soni ex sclopetis emissi reducta ad motum excellentissimi penduli Ellicotiani in observatorio suspensi. Figura Veneris Margo Solis undans qualis ~ apparuit. Puncta designant loca, in quibus lumen Solis subrufilum videbatur. XL. Obser