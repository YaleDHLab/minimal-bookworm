(436) III. De Globulis in Sanguine & in Vini Faecibus. Epistola posthuma Domini Antonij a Leeuwenhoek, Societatis Regiae Londinensis, dum viveret, Sodalis dignissimi, ad Jacobum Jurin, R. S. Secr. Delphis in Batavis. EX proximis tuis literis Septimo Kalendas Julii datis, innotuit mihi, nobilissimos D. D. Regiae Societatis, meas tres ultimas epistolas perlibenter accepisse, quod mihi gratissimum erat intellectu; Tibique, Vir doctissime, placuisse, tuas observationes de globulorum sanguineorum magnitudine, meis observationibus congruere. Porro, dicis, Vir doctissime, non credo hanc explorationem fore indifferentem, seu inutilem, quoniam non impossible est, quin illa observatio de globulorum sanguineorum magnitudine in variis animalibus, una cum suis parvulis vasculis, ductura fit nos aliquando ad detectionem ubi, & quibus mediis hi globuli formentur, & inde determinatam crassitudinem in eodem animali conservent. Deinde dicis, mi doctissime, hoc ampliori tua exploratione bene dignum est. Ad haec mihi assumo tibi, Vir eruditissime, objicere, me ad imaginationem eam adduci, nos nunquam ad explorationem illam perventuros, quomodo scilicet hi globuli ex materia fluida ad magnitudinis determinatae globulus sint coagulaturi. Multis (437) Multis abhinc annis ad me asportari jussi vinum fermentans, quia hoc Vinum globulos producit fere sanguineis aequales, quos vini foeces vocamus: & quamvis tale vinum microscopio apponerem, tamen nil aliud videbam, quam innumerabilem multitudinem parvissimorum globulorum aereorum, sursum ad superficiem vini adscendentium, & secum illos globulos, quos vini faeces nominamus, ducentium. Cum jam in superficiem vini venerant, separabantur vini faeces a globulis aeris, & fundum repetebant, mihi non apparente, quomodo globuli, quos dicimus vini foeces, formabantur: & simulac, ni fallit memoria, globuli illi inferius descendissent, exibat ex globulo quoque iterum globulus aereus, & ita denuo ad superficiem Vini devehebatur. Imaginor mihi, coagulationem illam, ac determinatam globulorum sanguineorum magnitudinem a rerum primordiis esse creatas; nam si unus globulus altero major erat, suspicamur exinde inordinatam circulationem fore secuturam, quoniam sanguinem per varia vascula sanguinea rapide transfluentem vidi, quae adeo exilia erant, ut simplex saltem globulus transire potuerit. IV. Ejusdem 