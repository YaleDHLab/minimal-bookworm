III. Observatio ejusdem Cometae ab Illustrissimo Domino Francisco Bianchini habita Albani Mense Octobri, 1723. & ab eodem Ulysipponem missa P. Joanni Baptistae Carbone Soc J E S U. Commuuicavit Isaacus Samuda, M. D. Col. Med. Lond. L. S. R. S. D I E 17 Octobris, postquam Jovialium Comitum situm observassem forte in Constellationem Capricorni oculos conieci; cumque astra singula percurrerem, in quamdam veluti nebulosam stellam incidi, caeteris sane grandiorem, quam tamen ibidem loci numquam antea observaram. Rei novitate perscrutaturus, eo Telescopium direxi, statimque Cometen esse deprehendi; siquidem tenuissimae nebulae globus apparuit, ejusque in medio veluti lucidus nucleolus. Idem quoque nudis oculis discernere licuit; & praeI 2 ter (52) ter nebulam, seu Cometae atmosphaeram, brevem quoque caudam, quae ad orientem vergebat, eratque hujusmodi. [Fig. 4.] Ne me igitur ea occasio praeteriret, consuetas circa illum observationes institui, ut ejus Longitudinem, Latitudinem, propriumque motum deprehenderem. Et quidem prima nocte, die nempe 17. supradicta, transiit per Meridianum (qui pene cum Romano coincidit) circa horam septimam 44~ post Merid. ejusque distantia a Zenith, 69~ 29~. Hora 8. 11~ 30~ distantia Cometae a Fomahant Aquarii, intercepta est, 20~ 33~ & hora 8. 17~ 30~ distabat a Stella ~ in humero dextero Aquarii, 21~ 8~. Proindeque versabatur Cometes in 11~ 54~. Aquarii, cum Latitudine Australi ab Ecliptica 11~ 10~ circiter. Die 21. erat adeo proximus Stellae ~ in Lino supra manum sinistram Aquarij, quam ipsa ~ est proxima Stellae ~ minori in eodem Lino, constituebatque Cometes cum utraque Stella ~, ~ rectam Lineam, sic [Fig. 5.] Ex hac igitur observatione, & ex Ascensionis rectae nec non declinationis differentia inter Cometen, & supradictam Stellam ~ quam diligentissime observavi, infertur locus Cometae fuisse in 6~ 45~. Aquarii cum Latitudine Boreali ab Eclipt. 8~ 5~. Hinc etiam infertur qualis Cometae motus proprius fuerit, & quale iter; per planum scilicet circuli maximi secantis Eclipticam in gradu 9 Aquarii, & constituentis cum eadem Ecliptica angulum 80 graduum circiter. Reliquis diebus eadem semper proportione movebatur, magisque in dies elongari a terrasvisus est. Paral(53) Parallaxim nullam sensibilem, etsi pluries inten taverim, deprehendere potui; proindeque maxima ejus distantia a terra credenda est. Hactenus Illustrissimus Dominus Franciscus Bianchini in Mathematicis Scientiis apprime eruditus, & in observando, quoad noverim, accuratissimus. Ejus observatio a nostra, mea scilicet, ac Prioris Dominici Capassi vix in uno aut altero minuto quoad latitudinem discrepavit, caeterum omnino conformis. Quapropter nec illam hic arbitror apponendam. IV. 