J S T O R Philosophical Transactions Please note: Due to an error in the print volume, the page numbering in this article may contain either page numbering skips, or page numbering repetitions, or both. However, the article content is presented in its entirety and in correct reading order. Please click on ``Next page'' (at the top of the screen) to begin viewing the article. (2144) I. Epistola D. Antonii Mesaporiti, M. C. Genuensis ad Cl. Antonium Vallesnerium, Med. Pract. Prof. P. Patavin. de Eruptione Sanguinis e singulis fere corporis humani partibus; & de dolore Ventris ab intestinis in crassam & cartilagineam substantiam concretis orto. GRratulari tibi, Amice, quem jam diu plurimi faciebam, venio, sic tua te studia disposuisse, ut quo aeternitati vivas ampliori nomine non indigeas. Quis enim ambigat te ad summum gloriae fastigium ipsis miraculorum alis evehendum, qui monstra, & extra naturae leges pacta novis typis illustrare satagis? Videbaris literarii honoris apicem attigisse arduo illo quidem, sed felici opere, quo ingeniosis experimentis prima viventium stamina detexisti, animaliumq; principia per tot disputationum ambages antea agitata ad sensum usque manifestissima incredibili studio reddidisti. Sed altius adhuc potuit assurgere liber ~, & quandoquidem ipse supra or dinem est, ea persequi sibi proposuit quae extra ordinem sunt. Vellem aliquod observantiae, & amoris erga te mei, ob tantam excelsae mentis alacritatem, documentum praebere, quod ~ dignius praestare posse non arbitor, quam si aliquam ex rarioribus meis observationibus tibi dicaverim. At conquererer oblivionis rubigine pene deletas plurimas & digniores, quas e cadaverum inspectionibus dudum collegi, nisi penso faveret recens longeq; curiosior formosae Virginis casus, ad quem libens converto calamum, nil dubitans ~ me pro genii tui delectatione facturum. Honestissima visendaeq; speciei Juvenis, cui natura ad ~ annum, integerrimam valetudinem hilaremq; genium dederat, (2145) dederat, per <inferred>multiplices</inferred> ~ ducta morborum modso incidit in fluxum sanguinis ex inusitatis partibus, & tan dem in deterrimam partialis sudoris speciem ex ~ corporis. Quamprimum in ea aetate concipiendae spei aptissima gravi sensu correpta fuit, post diuturnum stomachi laborem caepit sanguinem tussi expuere occasione ementitae pleuritidis, qua die nona Aprilis febricitabat cum dolore lateris, & difficili respiratione: Quarto insultus die thoracis morbo evanescente, capitis dolore, quo & antea laboraverat, gravari, & sine levamine sanguinem fundere e naribus observabatur quocirca hujus copiam e pede detraxit Chirurgus Familiaris, qui bis eductum primis diebus ex brachio gelatinosum inspexerat. Verum haud decresceret morbus, qui conceptum virus in promptu habebat movere ad ulteriora; hinc superaddita est afflictae Juveni Cardialgia, unde vomitus primum viscidi, & viridis humoris, mox sanguinis, nec proinde capitis aegritudine allevabatur, quin circulo quodam ordinato recurrentibus purpureus liquor ex utraque parte, & ad multos dies prodibat. Malorum importuna vicissitudo nimis adhuc increbuit, cum circa initium Maii erumperent Menses, & prout ipsi mos erat in sufficienti mensura. Quid inde opinaretur Chirurgus, qui usq; modo solus curationi aderat, haud potui ab ipso ediscere. Mannae potionem exhibuit post septimum diem, & ab ea licet non parum perturbata in pejus aegra ruere videretur, attamen paulo postea febris in totum cessavit, quae antea plus vel minus una cum vigiliis ingravescens fuerat continua. Vix per integram hebdomadam habuit otium morbus, cum febris rursus invasit comitata dolore artuum, & potissimum ventris, quibus licet sese citius expediverit absumpto nempe oleo Amygd. duleium rect. sine igne extracto, nihilominus constans vomitionis molestia, & sanguinis jactura summopere urgebant. Diro Symptomati ut occurrerent Clarissimi Medici, consuluerunt in minori dosi, & per vices sanguinem ex Salvatella (2148) Salvatella detrahere, anodina, adstringentia, & alia quam plurima adhibere; quod etsi executioni mandatum fuerit, ~ anti methodo procedens affectus, frequentiores excretionum vias fere omnes cum attigisset, ~ pit per inusitatas errare. Cum igitur circa initinm Junii thesaurus vitalis ex auribus efluxisset, paulo post curicsori ~ ex acumine digitorum primo manuum, deinde pedum se fundere visus est: Mox ex umbilico, & ex angulo ~; hinc pluries per sudorem, inde tandem ex medio pectore, postea ex pede, eoq; loci, ubi tunditur Saphena, tandem ex utraque vola manuum, & ex opposita parte; post biduum ex mento, noctu ex acumine linguae, ita ut quatuordecim dierum spatio discrimen hoc, veluti fabulosum maxima ex parte absolverit. Motus novitate rei, & Amicorum impulsu veni ad Juvenem, quam miratus viribus mediocriter constare, & jucundo vultu singula mihi enarrare, prout ab aliis audiveram: Adhuc cernere erat superstitem cicatriculam in vola sinistrae manus ad instar inaequalis puncturae leviter impressam, unde sanguis pridie fluxerat, rerulitq; id non sine sensatione tristi factum fuisse, uti semper contigerat, cum ex speciali loco prodiret; ubi vero ex pectore, aut aliis partibus sudoris specie emanaverat, nullum apertum pori reliquerat vestigium; id tantum ex indusiis patebat, quorum duo vidi ad latitudinem scuti aurei cruore roseo sparsim colorata. Die 14 Junii apparentibus menstruis justo copiosioribus, inde sublatum morbum nonnulli crediderunt, potissimum quod viginti dierum inducias fecisset. Verum inchoato altero sudoris exordio, & ad multum tempus procedente miscella debilitari sentiebatur, & sanguis discolor apparere. Hinc recreandi spiritus, mutandaeq; fortunae gratia in alterum aerem sese transtulit. At qualis secesserat, rediit ad Urbem die quinta Augusti, imo infirmior, quod praeter morbi acerbitatem~ artis quoq; methodo exhausta ulteriorem jacturam fuisset~ expertaHinc non dissimili modo progrediente aegritudine,& paucis tantum (2117) tantum habitis intervallis effundendo sanguinem modo ex una parte, modo ex altera, saepius per sudorem, quod reliquum erat ejusdem mensis, & medium Septembris confecerat. Petii aegrae domum, & confabulando diutius cum immorarer, accidit, quod forte expetiveram, ex dolore ~ in extremo unius digiti manus admonitam fuisse sanguinem inde extillaturum, quem notavi, veluti ex profundiori punctura, mox ex altera parum distanti guttatim decidere, & indusium supra Pectus recenti macula signari videram priusquam recederem. Post triduum mirabiliorem sanguinei sudoris copiam exhibuit, quo se multis crucibus aliisq; characteribus Divinae Passionis indusia supra pectus depingebantur. Hujus rei primi inspectores Astrologis assimilandi videri poterant, quod, ut isti ex Stellis, ita illi ex sanguinis Asterismis varias figuras propria imaginatione componerent: vere tamen clareq; apparebant figurae; Unde factum id fuerit prorsus ignoro; & quoniam Sacri Antistites id strictius inquirendum minime judicarunt, ita veritati suae relinquens ad finem Historiae redeo. Vel nullum, aut exigui momenti sudorem deinceps passa ~. Attamen reticere non debeo ex levi excoriatione supta maleolum casu torturae pedis facta uberiorem inde penum serositatis effluxisse, ut stypticis remediis, & compressis fasciis non facile sisteretur. Inauditi eventus difficultas commovit ingenia Physicorum: Non naturale prodigium existimasset vulgus, nisi plures Historiae in promptu fuissent. Omnium Senior Medicus Fabricius Ardisonus, qui nonagesimumattingit annum, retulit mulierem annorum triginta se olim curasse, cui suppressae erant menses, & sanguis ad multum tempus ex oculi angulo fluebat, revocatis nimirum Menstruis ad consueta naturae. Extant & alia exempla videnda apud Auctores, Benivenium, Hollerium, &c. Attamen horum omnium obstructio aliqua inculpanda venit,unde sanguis extra vasorum confinia cogeretur. In praesenti casu alio ratiocinio procedendum est, quod obstructionum idea non obscure locum A a a a a a a a a a a a a non (2118) non habeat. Sanguinis tantum subtilissima crasis in conspectum venit, unde color ejusdem roseus in principio, mox dilutus satis apparuit. Nec aliquis dicet in principio fuisse observatum gelatinosum, hoc enim minime evincit crassiorem substantiam, sed partium tantum concrescibilium majorem elixationem, idq; praesertim fit obvium, cum educitur ingravescente febris accessione. Pluribus abhinc annis aderam cum Nobili filiolae, occasione acuti morbi vena tundebatur, & vidi album serum & tenue emanare loco cruoris, & concrevit. Attamen haud inficior eam causam, ut adaequatam, minime posse sufficere, multo minus posse arridere Naturae Mystis, quibus certam & insensibilem quandam cruoris dispositionem hariolandam mitto. Hoc studium deponere me plura docuerunt, non modo, quod praxim exercentibus, cum ad minus sensibilia distorquemus ingenium,urgente aegritudinum statu, fallimur; verum quia & ipsae Observationes Anatomicae plane evincunt ut plurimum inveniri aliquod insigne,quod in mente excidere nunquam poterat. Liceat mihi dare exemplum, quia rarissimum, etsi minus faciat ad rem propositae Historiae. Accessit curandus nuper elapso mense Octobris Vir Rusticus, & ex multo tempore extenuatus, laborans torminibus ventris, atq; Hypocondriorum Spasmodicis contractionibus; nil fere dejiciebat per inferiora, & continuo languore exolutus spiritu tandem defecit. Non esset qui non deduxisset morbum hunc ad Siccatorium ex Hippocrate appellatum, maxime quod quae ab Hypocondriis obstinate vel deformiter procedunt ad Proteiforme referre omnes consuescimus; hinc in fermentis & succis Tartareis posita causa Syndromen totam explicare parum quisq; laborasset. Aperto cadavere invenimus intestina crassa, praecipue ubi in vicinia Duodeni flectuntur, mediis protuberantiis callosis invicem, & cum adjacentibus consolidata, ut obscurum esset unum ab altero disjungere, &, quod pejus erat, eorum substantiam ad instar duriusculae cartilaginis concretam, & crassam, ut nulla fere cavitas amplius superesset. Itaq; rejiciens (2119) ~ ~ indagin em eorum quae magis recondita ~ dicam cum Philosopho morali, ~ rerum naturam umbram esse aut inanem aut fallacem, neq; me irasci illis qui nihil nos scire volunt, neque illis qui me hoc quidem nobis relinquni~ Tu interim amice, quem diutius amare me vellem, ut diu valeas cura. Genuae, Decembris 5. 1703. 