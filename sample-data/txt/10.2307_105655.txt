LXXVI. An Account of the double Refractions in Crystals; by Father John Beccaria, Professor of Experimental Philosophy at Turin. QUando analysis lucis in ista Regia Londinensi Societate primum instituta pergit a Societate eadem excoli, et perfici; nullus dubito, quin ipsi praesertim exhibeam hoc ex crystallo montana prisma, quod ita secandum curavi, ut aptissimum esset legi exponendae, qua lux refringitur in hujusmodi diaphano corpore. Read March 18, 1762. Itaque [487] L G H F E M D A B C Itaque prisma hac ratione est excisum: facies hexagona A B C D E F est sectio recta nativae crystalli axi L M, sive altitudini ipsius: facies duae quadrilaterae G B C H, F G H E sunt sectiones circa axem L M convergentes; quatuor triangula A G B, A G F, E H D, C H D sunt partes residuae facierum rectangularium, quae crystallum ambiebant, cum erat in integra nativa sua forma. Hac, inquam, praesertim ratione secari jussi hoc prisma, ut ex ipsius consideratione lex continuo innotesceret duplicis refractionis, quam in crystallis montanis, qua integris, qua diversimode sectis, exploraveram. Etenim, cum crystallos montanas plures expoliri curassem juxta nativam suam formam, quoties transpiciebam per angulos eorum quosque, quos constituunt alternae quaeque rectangulares earum facies, semper objectum visum est duplex, semper imago utraque visa est colorata; et objectum videbam similiter duplex, V O L. LII. R r r similiter [488] similiter coloratam videbam imaginem utramque, quoties transpiciebam per unam facierum triangularium, quae sunt in vertice, et per unam rectangularium, quae adjacent axi. Praetereaque cum crystallos hujusmodi integras secari curassem juxta axem, mox sectione trajiciente per apices angulorum oppositorum, mox sectione bifariam partiente triangulares in vertice facies, et quadrangulares in latere, etiam per has sectas partes transpiciendo objectum videbam semper duplex; et coloratam imaginem utramque. Dumtaxat transpicienti per faciem unam triangularem in vertice, et per faciem crystalli basi parallelam, sive crystalli axi rectam, imagines duae coloratae (sive crystallis integris uterer, sive sectis quoquomodo) visae sunt maxime convenire in imaginem unicam. Unde arguebam: Radios lucis, qui in crystallo montana trajiciant per inclinatas facies, ut incedant axi transversi, discedere maxime in spectra duo: ea duo spectra maxime convenire in spectrum unum, cum radii lucis per facies prismatis mutuo inclinatas trajiciant, ut axi minime obliqui progrediantur. Atque huic ipsi rei demonstrandae aptissime, ut inquiebam, sectum arbitror, quod exhibeo, prisma; transpicienti enim per angulum ipsius, cujus vertex est in recta G H, duplex apparet ob ecti spectrum; tum enim radii trajiciunt axi L M maxime transversi; transpicienti per angulum, cujus vertex est in recta B C, vel per alium, cujus vertex est in recta F E, tum duplex spectrum utique maxime coit in spectrum unicum, quod radii trajiciant axi minime transversi. Equidem summi viri, Hugenius atque Newtonus, duplicem refractionem memorant in crystallo mon4 tana; [489] tana; sed nullum adferunt ejus duplicis refractionis satis proprium characterem. Hugenius tractatu de Lumine, capite v. quod inscribit De miranda refractione crystalli Islandicae, ita habet: Illud autem erat, quod in crystallo etiam montana duplex esset refractio, ut in crystallo Islandica, quamquam evidens minus, &c. Newtonus, quaest. 20. suae Optices: Crystallus de Rupe, inquit, simili ratione geminam habet refractionem; verum differentia refractionum minor est, neque tam manifesta, quam in crystallo Islandica. Verum duplex refractio crystalli montanae nulla plane in re nisi in numero convenit cum duplici refractione crystalli Islandicae. Duplex refractio crystalli Islandicae contingit in radio trajiciente per facies parallelas; duplex refractio crystalli montanae contingit in radio trajiciente per facies mutuo inclinatas. Duplex ex illa imago excolor est, quod heterogenei radii quique trajicientes facies parallelas discedant aequali intervallo in radios duos; duplex ex ista imago colorata est, quod heterogenei radii trajicientes per facies mutuo inclinatas discedant inaequaliter. Atque praeterea id erat praesertim agendum, ut quemadmodum erat exploratum, quam positionem habet in figura crystalli Islandicae linea, juxta quam objecta duplicantur; ita et positio exponeretur, quam habet in figura crystalli montanae linea, juxta quam objecta et duplicantur, et colorantur. Jam vero nonne alia sunt corpora praeter crystallum montanam et Islandicam, in quibus aut duplex aut etiam multiplex contingat refractio? Utique S Gravesandius in prismate aequiangulo ex silice Brasiliano (Brasil pebble) duplicem invenit in angulo quoque refractionem; sed diversam in angulo quoque. NonR r r 2 ne [490] ne lex universalis haec est pro diaphanis corporibus quibusque, quae determinatas quasdam sortiuntur a natura figuras, ut determinatum habeant analogum figurae modum in refractionum numero, et quantitate modum? Nonne ea in numero, et in quantitate refractionum varietas manifestissima via est, qua natura a perspicuitate ad opacitatem progreditur? Nonne si in serie fossilium diaphanorum corporum omnis exploretur etiam in numero refractionum differentia, utilis est futura ea inquisitio ad explorandam eorum corporum structuram, atque genesim, et ad certius pervidendam caussam refractionum omnium atque reflexionum? Etenim est mihi jam longe verisimillimum: refractiones et reflexiones omnes radiorum lucis contingere vi ejus ignis electrici, a quo dirimuntur media, quae habent vim refringentem, aut reflectentem inaequalem. LXXVII. A 