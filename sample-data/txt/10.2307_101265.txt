(650) An Extract Of a Letter, written by the Honourable Consul of Danzick, the Heer Michael Behm, to the Excellent Johannes Hevelius, Consul of the same City (by whom it was communicated to the Publisher) touching some Chymical, Medicinal and Anatomical particulars, here deliver'd in the same Language it was written in. Nobilissime Dn. Heveli, Amice & Collega plurimum honorande, PErlegi hisce diebus diu desideratam Versionem Latinam Illustr. Domini Boylii tum de Coloribus, tum de Fluiditate & Firmitate. Plurima observavi subtilis ingenii & peritarum in Chymia manuum Oracula. Vtinam Vir Illustris de Natura Salium Experimenta sua ampliora edere dignaretur, quomodo Alcalia seu Lixivialia, utpote fixa, ab aliis Acidis Austerisque, non minus fere fixis,discrepent, & utraque a Volatilibus aliisq, speciebus Salium nondum satis explicatis, atque crasi nomineque distinctis. Nam inter Volatilia differre videmus Sal Urinosum a Sale, quod inest Spiritui Vini aliisque inflammabilibus; quia commixt a coagulantur, & novam indolem acquirunt: Taceo Mixturas liquoris ex Nitro fixo cum ejusdem Spiritu acido, de quibus bene egerunt Dn. Boyle aliique. Magnam spem habeo inveniendi liquorem, qui vesicae injectus blande comminuat Calculos, aliasque mixturas, quae in Ventriculo noxias atque varias visciditates (quas Tartaro plurimi adscribunt immerito) praecaveant vel attinuent. Vtinam Dn. Glisson, Dn. Wharton, aliique, ex Anatomicis Chymicisque experimentis explicare vellent, Lymphae, Sanguinis ejusque seri degenerationes, & conglutinationis atque corruptionis modos & causas. * Nuper Serum ex sanguine Brutorum examinavi, & calore leviusculo coagulari vidi adinstar fere Albuminis ovi; potissimum addito Acido indurabatur: sed ab admixto spirtu vini serum tenebatur diu liquidum, magis tamen ab Alcalibus. Propediem accuratior a tentabo. Faciebam id, fateor, dum a Podagra vexabar, quae me a curis Politicis adhaec & varia Medicinalia adegit. Notavi sane, Podagram & Arthritidem oriri, ubi Vrinosa putrilago non separatur per Renes aut sudores a massa sanguinea, sed cum ea distribuitur, & circa juncturas in frigidioribus ligamentis haeret, ubi propter salis acredinem dolores acriores (difflabiles tamen) vel propter glutinositatem Tophos aut rigores juncturarum efficit. Vtinam hujus mali causas sublimia Anglorum Ingenia penitius investigare & Orbi communicare velient. ne Incurabile amplius inter Medicos censeatur. Idipsum me valde fecit anxium, praesertim cum diligenter notarem, nil prodesse Purgantia, nil Sanguinis Missiones, parum Sudores & Cauteria, obesse Emplastra oleosa & refrigerantia omnia; quinimo, Spiritum Vini & Salis Armoniaci non satis elicere aut discutere totam Materiam. Thermas valde salubres esse, norunt cuncti, & ipse * Aliquid bac in re non ita dudum tentatum praesti tumq; fuit, (praeunte Clarissimo Dn. Dele Boe Sylvio) a Doctissimo Matthia Paisenio, Hamburgensi, in Disput. Medica Inaugurali de Humorum vitiis eorumque Restitutione, habita & impressa Lugduni Batav. (651) ipse expertus sum, praesertim quae Urinam provocaut. Sed quia non ubique suppetunt Thermae, praebuit mihi Curiositas Liquorem, qui odore, sapore, virtute satis exacte aemulatur Thermas; ista ratione membra aegra, reliquum vero Corpus simplici caliaa balneando, levamen magnum sentio. Porro expertus sum, ausu proprio, insignem medelam per pilulas, quae Urinam promovent, sanguinem depurant, fluidioremque reddunt, Calculi materiam atque Scorbuticas in Mesenterio visciditates reserant, absque alvi turbatione. Verum per Veficatoria (dissuadentibus licet Medicis) dolenti parti adhibita, optimam, promptam atque tutam hactenus per aliquot annos mihi & Amicis inveni medelam; quamvis eam aliis, ad fistulosa ulcera pronis, non suaserim. Ex Magneticis Transplantationibus nullum luculentum scio levamen. Utinam alii suas quoque medelas candide proferrent, non enim omnia prosunt omnibus. Insignem atque felicem in Anatome industriam Dn. Highmori & aliorum veneror, quoties horis subcisivis talia legere, aut nonnulla amplius per sectiones Avium, Piscium, & Quadrupedum scrutari possum. Usum quippe partium diversa Animalia magis elucidant, atque Veterum errores ostendunt. Lienem Dn. Highmorus & alii merito absolvunt ab Acido Melancholico, atque sanguificatione. Vidi aliquoties Lienem, calentem adhuc, Pulmonum imitari spongiositatem, & non Aere solum, sed & Coloratis liquoribus valde distendi posse; quo facto magis patent ejus vasa atque connexiones, ususq; a Dn. Highmoro expositi. De eo tamen, pace acutissimi Viri, modeste ambigo, an plurima ista Albicantia vasa sint Nervi spiritu animali turgentes, vel potius Fibrae tendinum, dilatationi & contractioni servientes, uti in Pulmonibus Opinor etenim, Sanguinem, qui in Corde non savis cum Chylo miscetur, in Liene tanquam per Spongiam crassiorem colari & misceri plenius, & aquosa pauca per Pancreas seponi, & tandem in Hepate iterata colatione Bilem secerni. Et quando per Motum aut vehementes Affectus sanguis in Corde nimis ebullit, tunc, ne ille Cor opprimat, aut nimio impetu Caput infestet, magnam partem recip t Lien, ut ejus intumescentia cum pulsu, Cor aemulante, & calore intenso, a quovis sentiri queat. A vitiis Mesenterii & Hypochondriaco malo, Lienem & Diaphragma infici credo, sed nunquam vel raro ista mala a vitio Lienis provenireputem. De Morbis, quos ex effervescentia Acidi succi Pancreatici cum Bile in Duodeno derivat Nobil. Dn. Sylvins, hactenus valde dubito. Nunquam enim Succumistum sensi acidum *; neque Bilem per Acida, sive mediocria sive acria fuerint, effervescere vidi, sed potius coagulari in fundo, uti ab Acidis selet praecipitari Lac Sulphuris, aliaque Oleosa. Ideo per mixturam Bilis cum Acido Ciborum fermento (quod certius apparet, quam succus ifte) Chylum utiliter temperari, cum Helmontio credo. Tot vero Morbos ex mixtura tali, licet faceret esservescentiam, oriri negat experientia. Sed de cunctis hisce Judicium Regiae Anglorum Societatis, quam ceu Lumen Seculi humillime veneror, submisse expeto. Gedani, 11 Novem, 1667. A * Vide, quae praememoratus Dn. Paifenius in cad. Disput. hanc in rem disscrit. 