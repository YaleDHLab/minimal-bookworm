p A G Fig: I. A 20 10 Fig:II. 15 D D 5 10 D Fig: IV. 5 0 F g h Fig: III 0 C C E g h B C B P B H ~ ~ E F I M a K E e 31 A 30 G 29 D 28 d Fig:VIII c C 96Extream Hott Fig. V Fig:VI. Fig:VII ~ b B ~ E g h C ~ ~ ~ P ~ M m ~ ~ I I ~ F N A (179) VI. Barometri novi descriptio, a D. G. Fahrenheit, R. S. S. IN recensione experimentorum nonnullorum circa ebullitionem quorundam liquorum a me factorum mentionem feci, gradum caloris aquae ebullientis termino tunc memorato, 212 nempe graduum coerceri; postea variis observationibus atque experimentis edoctus sum terminum hunc, manente eadem atmosphaerae gravitate, satis fixum esse, sed variante gravitate atmosphaerae hunce terminum quoque diversimode variari posse. Experimenta in hunc scopum jam facta nunc quidem traderem, sed quoniam adhuc de certis circumstantiis edoctus esse velim, hinc recensionem illorum usque in aliud tempus reponam, & interea solummodo thermometri alicujus mentionem faciam, quod forsitan si non magis, tamen aeque idoneum erit ad explorandam atmosphaerae gravitatem, quam barometrum. Hujus delineatio in Figura VIII. est apposita. Cylindro A B annectitur tubus B C, cui additur globulus oblongus C D, & huic tubulus gracillimo foramine praeditus D E. Cylindrus liquore quodam, qui calorem aquae ebullientis perferre potest, replebitur. In tubulo B C, gradus caloris in aere obvii mensurabuntur ope scalae affixae b c. Si autem thermometrum hocce aquae bullienti imponatur, liquor thermometri non solum globulum CD implebit, sed etiam usque ad terminos varios tubuli D E assurget, secundum gradum caloris, quem aqua tempore experimenti a gravitate atmosphaerae acquisitura est. Ita, si, exempli gratia, tempore experimenti altitudo mercurii in barometro sit 28 pollicum Londinensium, liquor in hocce thermometro attinget infi(180) infimum locum in tubulo D E; Si vero gravitas atmosphaerae aequipolleat altitudini mercurii triginta & unius pollicum, liquor a calore aquae ebullientis usque ad locum supremum tubuli D E attoletur, termini varii autem caloris aquae ebullientis non gradibus, sed illorum loco numeris digitorum, quibus altitudo mercurii in barometris vulgo mensuratur, ope nempe scalae additae de denotabuntur. 