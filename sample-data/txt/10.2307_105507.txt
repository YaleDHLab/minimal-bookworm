[278] Received August 1, 1766. XXXIV. A Letter from Mr. Wargentin, F. R. S. and Secretary of the Royal Academy of Sciences at Stockholm, to the Rev. Mr. Maskelyne, M. A. F. R. S. and Astronomer Royal at Greenwich, containing an Essay of a new Method of determining the Longitude of Places, from Observations of the Eclipses of Jupiter's Satellites. Vir reverende atque celeberrime, A N T E triennium fere, dominus Ellicott tuo nomine ad me misit exemplar libri a te editi, The British Mariner's Guide, pro quo gratissimo munusculo maximas tibi ago gratias, debitasque statim persolvere voluissem, nisi eodem tempore indicasset Ellicottus noster, te tunc esse absentem, occepto videlicet longo in insulam Barbadoes itinere. Benigne excuses precor, quod jam demum officii memor, tibi gratuler felicem reditum, & munus astronomi regii nuper in te collatum, quo ut diu, in astronomiae incrementum, fungaris, opto, & ut illustrissimorum praedecessorum tuorum aemulus, parem acquiras gloriam. Read June 19, 1766. Dictus liber fuit mihi duplici nomine acceptissimus, & argumenti pertractati elegantia, & ut amicitiae sponte 6 [279] sponte mihi a te oblatae tessera. Non honori tantum singulari, sed et certissimo usui mihi erit commercium litterarium cum primarii observatorii astronomo. Dabo operam, ut non prorsus indignus tuo favore videar. Ne vacuae ad te veniant primae litterae meae, dissertatiunculam astronomici argumenti inseram, cum observationes alicujus momenti, quas tibi communicem, jam non habeam. Quamvis non dubitem, quin jam diu determinaveris longitudinem geographicam insulae Barbatorum, ope observationum ibi a te habitarum, quae extant in novissimo Transactionum Philosophicarum tomo; non tamen ingratum tibi futurum speraverim meum videre tentamen in ea re, quod simul est specimen methodi, qua, nullibi quidem antea distincte explicata, per plures annos usus sum, quando ex observationibus satellitum Jovis, in aliquo dissito loco institutis, ejus loci longitudinem elicere conatus sum. Consueta & diu usitata methodus est, ut conferantur observationes habitae in loco, cujus longitudo quaeritur, cum observationibus institutis eodem tempore in observatorio quodam vel alio loco, quo longitudo determinatur. Si quae inter illas occurrunt immediate correspondentes, ita ut eaedem immersiones vel emersiones Satellitis cujusdam, praecipue primi utrinque, notatae sint, quodvis par correspondentium suppeditat differentiam quandam meridianorum; & si hoc modo inventae plures differentiae aliquantulum inter se discrepant, media inter omnes sumta pro vera vel verae proxima haberi solet. Satis bene succedit haec methodus, quando plurimae suppetunt observationes correspondentes tam immersionum quam emersionum primi, [280] primi, habitae tubis vel telescopiis fere aequalis utrinque potentiae. Et si sequamur regulas, quas huic negotio praescripsit celeberrimus astronomus Caesareus Vindebonensis, pater S. J. Maximilianus Hell, in ephemeridibus suis astronomicis ad annum 1765, quaesitam meridianorum differentiam acu fere, quod aiunt, tangere licet, ne obstante quidem instrumentorum discrepantia & observatorum inaequali perspicacia. Laborat tamen illa methodus imperfectione quadam. Plerumque multae in loco determinando factae observationes nullam nactae sunt in alio loco correspondentem; tum vero omnes illae nullius fere in geographia sunt usus & quasi perditae, quamvis fortassis per se sint praestantissimae. Quid? si una tantum alterave, vel nulla prorsus reperiatur correspondens: contingit autem hoc saepissime, imprimis si locus, cujus longitudo quaeritur, longe remotus est versus orientem vel occidentem ab Europa, astronomiae sede. Sic parti longe maximae observationum Pekinensium deficiunt correspondentes Europeae. Hujus quoque rei exemplo esse possunt tuae, in insula Barbatorum versus finem anni 1763, & initio 1764 habitae: nam inter 17 a te observatas eclipses primi satellitis, non nisi duae, quantum quidem mihi constat, correspondentes habuerunt. Ad supplendum correspondentium defectum, astronomi duplici incedere consueverunt via. Alii quaerunt, anne aliqua eclipsium satellitis proximae praecedentium, vel sequentium in observatorio quodam notata sit, qua inventa, & addito vel subtracto revolutionum intercedentium noto numero, invenire satagunt verum tempus, quo contingere debuisset in eodem observatorio eclipsis desiderata correspondens. 1 Sed [281] Sed aleae plena est haec methodus, revolutiones enim satellitis inaequales funt, ut vix duae vicinae perfecte conveniant. Inaequalitates plerasque eruere docet quidem theoria, sed operosus labor est & lapsui obnoxius. Nonnunquam deficiunt observationes etiam hoc modo, mediate scilicet, correspondentes, vel nimis longe sunt remotae a tempore desiderato, vel si quae occurrit propinquior, una pluribus non sufficit. Sic toto mense Decembri, quo tu in dicta insula septem observasti emersiones primi satellitis, unica tantum, quod sciam, in Europa videri contigit. Si unica ista minus bona fuisset, & tamen omnes tuas ad illam exigere oporteret, anne in erroneam induceret meridianorum differentiam, tuis quantumvis per se optimis? Melior sane est altera ratio supplendi desectum correspondentium, ope calculi ad datum meridianum facti, & addito vel subtracto tabularum errore, correcti, quem errorem aliae observationes, eodem mense vel proximis habitae, prodidernt: nam hoc modo omnes observationes, in loco determinando institutae, pro rata parte contribuunt ad indagandam longitudinem. Certitudo hujus methodi, quam ego potissimum expoliendam reor, ab eo pendet, ut pro quovis momento rite corrigatur error, cui tabulae, etiam optimae, sunt obnoxiae. Facile hoc fieret, si error iisdem annis vel saltem mensibus constans esset. Sed experientia docuit, observationes, circa idem tempus factas, quamvis ipsis observatoribus fere aequaliter bonae sint visae, inaequaliter tamen a calculo recedere; immo eandem immersionem, vel emersionem, a diversis astronomis notatam, faepe multis secundis quin & integro minuto differentem dare calculi errorem, non totum tabulis vitio vertendum; sed qua partem VOL. LVI. O o ipfis [282] ipsis observationibus. In hoc casu, valde frequenti, arduum est invenire verum tabularum errorem, nam, insciis observatoribus etiam exercitatissimis, saepissime irrepunt defectus, ut pro certis venditent observationes vitii non expertes. Si itaque, ut plerumque fit, una tantum alterave seligatur observatio pro inveniendo tabularum errore, facile in devia itur. Hisce rationibus persuasus, necessarium omnino duco examinare ipsas observationes, antequam adhibeantur determinandae per quamcunque methodum longitudini. Fieri id potest modo sequenti. Omnes, quae suppetunt, observationes ejusdem satellitis, praecipue primi, habitas circa idem tempus, tam in loco determinando quam in observatoriis satis antea determinatis, dispono, secundum temporis seriem, in tabulam. Differentiam meridianorum quaesitam tantisper assumo, quantam vel observationes, si quae adsunt, immediate correspondentes offerunt, vel calculus non correctus unius observationis requirere videtur. Deinde ad tabularum amussin exigo omnes observationes, & inventum calculi errorem juxta quamvis annoto. Quo sacto, & attente examinata errorum serie, satis patet, 1~, quaenam inter observationes in locis determinatis habitas reliquis sint meliores & fide dignissimae: 2~, quis eo tempore medius sit tabularum error; & denique, 3~, an quaesita meridianorum differentia major vel minor sit, quam quae in calculo assumta erat, quantumque vel augenda vel minuenda erit, ut quam proxime pares prodeant calculi errores. Quod ad primum attinet, verisimillimum utique puto, immersiones, quae plerisque aliis multo citius, & emersiones quae serius visae sunt, inter minus certas esse [283] esse referendas, etiamsi bonas crediderint ipsi observatores: nam theoria satellitum Jovis, imprimis duorum inferiorum, hoc tempore adeo exculta est, ut vix dubitare liceat, quin omnes ejusdem anni vel saltem mensis immersiones fere aequaliter a calculo recederent, si observationes aequali gauderent certitudine. Idem de emersionibus seorsim dicendum. Ideoque variationes &, ut ita dicam, saltus errorum, inaequali observationum bonitati videntur tribuendae. His aliisque circumstantiis, praesertim observatorum de quavis observatione annotationibus bene pensitatis, sat in propatulo erit verus vel medius tabularum eo tempore error. Si observationes in loco determinando habitae pariter fere a tabulis discrepant, indicio est, assumtam tantisper meridianorum differentiam esse veram: sin minus, quantum augenda, vel minuenda sit. Si immersiones majorem minoremve poscere videntur meridianorum differentiam, quam emersiones, id inaequali tuborum potentiae adscribendum, & media inter utrasque meridianorum differentia tanto certius pro vera haberi potest, quanto plures utrinque observationes eam confirment. Sit exempli loco determinanda longitudo insulae Barbatorum, ope 17 observationum primi satellitis ibi a te habitarum, mensibus Novembri et Decembri 1763, Januario et Februario anni 1764. Reperio alias 21 observationes iisdem mensibus factas in Europa, in locis probe determinatis, quarum duae tantum tuis sunt correspondentes, quae per medium dant differentiam 5 horarum, 10 minutorum, & 14 secundorum, inter meridianum observatorii Stockholmensis tuique loci. Scire lubet, an illa reliquis quoque observationibus congruat. Omnes itaque horum mensium observationes, additis ultimis in Octobri 1763, & primis in Martio 1764, in justum ordinem redigo, & O o 2 verum [284] verum tempus secundum tabulas computo, quo quivis in suo meridiano contingere debuisset. Peracto calculo, apparet, immersiones Europaeas alias paucis secundis serius, alias citius observatas fuisse, quam per tabulas oportuerat. Illas meliores jure puto, has, praecipue quae maxime discedunt, inter dubias refero. Per medium, immersiones omnes calculo quam proxime convenire debuisse videntur. At inter 15 in Europa observatas emersiones, pleraeque calculum aliquot, ubi maxime, 31 secundis praeverterunt, exceptis tribus Tyrnavensibus, quae computatis momentis serius visae, ideoque vitio non carere censendae sunt. Media bonarum emersionum praecessio fuit 20 secundorum circiter. Considerato ulterius tuarum observationum calculo, vidi eas fere omnes, posita differentia meridianorum 5h 10~ 14~, multo magis praevertere computum, quam Europae, sed fere aequaliter a tabulis discessuras, si differentiam meridianorum 22 secundis auxerim. Eam itaque 5h 10~ 36~, quam proxime aequalem autumo; cujus rei ut fidem tibi faciam, heic subjungo omnes observationes, cum correcto tuarum calculo. Parisienses habitae sunt telescopio Gregoriano, diametros objectorum 104es augente, a Domino Messier, in Observatorio Societatis Maritimae, quod duobus temporis secundis orientalius est observatorio regio. Viennenses, a Rev. Patre Hell, S. J. telescopio 4 1/2 pedum, in observatorio Caesareo, cujus a Parisienfi longitudo praecise est stabilita 56~ 11~. Tyrnavenses a R. P. Weiss, S. J. telescopio 4 pedum Newtoniano. Differentia meridiani Tyrnaviae a Parisiensi observatorio est 1h 1~ 56~ satis certa. Meae habitae sunt tubo Dollondiano 10 pedum egregio. Distat autem observatorium Stockholmense a Parisiensi 1h 2~ 51~, & a Grenovicensi 1h 12~ 7~. OBSER[285] OBSERVATIONES COMPARATAE PRIMI SAT. JOVIS. Ann. Mens. Tempus Observat. Tem. comput. Error comp. Locus Obs. cum Annotationibus. D. h ' '' h ' '' ' '' 1763. Oct. 23 13 32 21 Imm. 13 32 9 0 12 Paris. Serenum. 23 14 27 50 14 28 18 0 28 + Vien. Coelo vaporoso. 25 8 56 26 8 56 56 0 30 + Vien. Ser. sed luna vicina. 25 9 3 48 9 3 36 0 12 Stockbolm. Bona visa, coelo ser. Nov. 1 9 55 6 9 54 59 0 7 Paris. Serenum. 6 18 21 14 18 21 10 0 4 Tyrnav. Coelo sereno. 8 12 44 24 12 44 49 0 25 + Vien. Coelo vaporoso. 10 7 17 36 7 17 48 0 12 + Tyrnav. Coelo sereno. 13 15 5 38 Imm. 15 5 37 0 1 Insula Barbad. 15 14 37 34 14 37 44 0 10 + Vien. Coelo sudo. 17 8 9 39 8 9 47 0 8 + Paris. Observatio bona. 20 16 57 20 16 58 10 0 50 + Ins. Barb. Per tenues nubes. 22 11 26 6 11 26 12 0 6 + Ins. Barb. 22 16 34 10 16 34 53 0 43 + Tyrnav. Serenum. 24 10 2 13 10 2 0 0 13 Paris. Serenum. Dec. 1 7 46 0 Imm. 7 45 58 0 2 Ins. Barb. Sat. contiguus Jovi. 6 17 21 4 Em. 17 18 44 2 20 Ins. Barb. Jupiter imminet horizonti. 8 11 46 35 11 46 33 0 2 Ins. Barb. 10 11 24 45 11 24 56 0 11 + Stockholm. Serenum. 15 13 37 9 13 37 41 0 32 + Ins. Barb. 17 8 5 46 8 5 27 0 19 Ins. Barb. Aere turbido. 22 15 28 35 15 28 49 0 14 + Ins. Barb. 24 9 56 20 9 56 33 0 13 + Ins. Barb. 1764. Jan. 2 11 25 59 11 26 17 0 18 + Stockholm. Coelo serenissimo. 2 11 19 10 11 19 37 0 27 + Vien. 4 5 47 15 5 47 29 0 14 + Vien. 7 13 39 43 13 39 30 0 13 Ins Barb. Aere turbido. 9 8 7 20 8 7 29 0 9 + Ins. Barb. 16 9 59 38 9 59 52 0 14 + Ins. Barb. 23 11 32 36 11 52 52 0 16 + Ins. Barb. 25 6 20 51 6 21 15 0 24 + Ins. Barb. Optima. 25 11 31 20 11 31 51 0 31 + Stockholm. Certa. Febr. 8 10 9 19 10 9 50 0 31 + Ins. Barb. 10 8 46 6 8 46 24 0 18 + Paris. Bona. 10 9 47 41 9 47 18 0 23 Tyrnav. 17 10 41 48 10 41 51 0 3 + Paris. Bona. 17 11 43 6 11 42 45 0 21 Tyrnav. 17 11 44 22 11 44 40 0 18 + Stockholm. Coelo sereno, sed vehementiori vento. 19 6 13 22 6 13 39 0 17 + Stockholm. Certe jam aderat; forte jam ante coeperat. 19 6 6 34 6 6 59 0 25 + Vien. 19 6 11 45 6 11 44 0 1 Tyrnav. 24 8 30 42 Em. 8 30 13 0 29 Ins. Barb. Mart. 4 10 4 51 10 4 53 0 2 + Tyrnav. 4 10 6 41 10 6 48 0 7 + Stockholm. Aurora Borealis circa Jovem. 13 6 26 48 6 26 34 0 14 Vien. 13 6 31 45 6 32 19 0 34 Tyrnav. [286] Jam ipsi tibi, vir celeberrime, relinquo dijudicandum, anne sensibiliter majorem vel minorem admittant hae observationes meridianorum differentiam? Tuarumne idem fere inter se & cum tabulis consensus, atque est Europaearum? Videsne, quasi ictu oculi, quae observationes erroris sunt suspectae, quae reliquis praeferendae? Quas ipse dubias notasti, calculus quoque arguit. Emersio die 6 Dec. omnium maxime, sine dubio, est vitiosa. Inaequalem tuborum potestatem etiam indicat errorum series: nam Weissius suo fere semper observavit immersiones citius, & emersiones tardius, quam reliqui. Tuum telescopium meo Dollondiano fere palmam praeripere videtur. Si differentia meridianorum inventa non est exacte vera, eam potius aliquot secundis augendam quam minuendam puto, sed paucis. Pari ratione differentiam meridianorum observatorii Grenovicensis & insulae S. Helenae inveni 23 minutis primis vix majorem, sed potius aliquot secundis minorem, nisi duae ex emersionibus 15 ibi a te observatis sint prorsus rejiciendae: immersiones enim solae paulo majorem admitterent. Persuasus sum, hanc methodum determinandi longitudines per observationes satellitum Jovis esse reliquis praeferendam, quod evidentior & generalior sit, & praecipue quoniam simul indicat observationum majorem minoremve praestantiam. Sed satis de his. Vale, vir aestumatissime, & fave, Reverendi celeberrimique nominis tui, Cultori sincero, Petro Wargentin. ~. Stockholmiae, die Julii, 1766. 