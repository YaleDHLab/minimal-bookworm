(179) IV. Defensio Dissertationis de Motu Aquarum fluentium, in Actis Philosophicis, No 355. editae, contra Animadversiones Viri Cl. Petri Antonii Michelotti. Auctore Jacobo Jurin, M. D. Coll. Med. Lond. Soc. in Theatro Publico Chirurg. Lond. Praelectore Anatomico, & Soc. Reg. Secr. IN pervolvendo Opere pererudito Viri Clarissimi, Petri Antonii Michelotti, de separatione fluidorum in corpore animali, qui Venetiis nuper ad nos delatus est, pluribus in locis Dissertationem meam de Motu aquarum fluentium, in Actis Philosoph. No 355. ante aliquot annos editam, non leviter notatam deprehendi. Cum autem alia ex iis, quae reprehendit Vir Doctissimus, ex minus perspecto Dissertationis meae instituto profecta videantur; alia vero ita demonstrari possint, ut ipsum Virum Cl. ea mihi non difficulter concessurum putem: operae pretium erit, si primo in loco Dissertationis meae propositum & consilium paulo luculentius exponam; quod cum fecero, ad reliqua deinceps breviter expendenda progrediar. Principio igitur explicandum est, quid in Dissertatione ista intelligendum velim, per Motum Aquae ex imi vasis foramine defluentis. Est enim alius Motus, sive quantitas Motus, Aquae, quae ex vase per foramen delabitur: qui Motus est in ratione composita, ex ratione quantitatis aquae dato quovis tempore effluentis ex foramine, & ratione velocitatis, quacum <inferred>effiuit</inferred>. Alius vero est Motus totius aquae, seu Cataractae aqueae, quae intra vas versus foramen (180) foramen descendit,& mox effluxura est. Hic est in ratione summae omnium factorum, ex singulis aquae particulis, Cataractam constituentibus, ductis in velocitates earundem respectivas. Quorum Motuum cum alterum saepe pro altero accipi viderem, animus mihi erat posteriorem illum in praedicta Dissertatione illustrare, ad calculum revocare, & liquoribus in Animalium corpore fluentibus applicare. Hic ergo cum semper mihi intelligeretur per Motum Aquae defluentis, sive per Motum Aquarum fluentium, quod ex omnibus meis Propositionibus luculenter apparet, jure meo dicere poteram Motum hunc a nemine adhuc, quod ~, fuisse determinatum: quippe quem nemo Mathematicorum, quos quidem ego viderim, nec etiam verbo tenus attigerit. Quod cum ita sit, miror profecto non animadvertisse neque acutissimum Michelottum, nec etiam subtilissimi & perspicacissimi Ingenii Virum, Johannem Bernoullium, me in illius Dissertationis Proaemio, quod toties citat & tantopere reprehendit Cl. Michelottus, ne verbum quidem scripsisse de velocitate, quacum aqua effluit ex foramine, multo minus de Bernoulliana determinatione illius velocitatis. Hoc si perspexisset Vir Cl. noluisset sane, pro sua humanitate, tam inclementer & inique mecum agere, ut me Bernoullianam Demonstrationem extenuare verbis conari * diceret, & meram esse cavillationem id, quod Bernoullio objiciam. Quod vero subjicit, verba ista mea, `` fieri omnino `` non posse, ut Motus aliquis cum pondere quiescente `` conferatur,'' ne umbram quidem habere rationis contra Bernoullianam Demonstrationem pugnantis, libens agnosco, quippe qui, cum ista scriberem, tan* Pag. 131, 132. tum (181) tum de Cl. Bernoullio, quantum de Sinensium Imperatore cogitabam. Aio autem Lectorem quemvis non iniquum, neque praejudiciis occupatum, ne umbram quidem verisimilitudinis reperturum, quod ista verba ad Bernoullianam Demonstrationem quicquam pertineant; quibus scilicet de re longe diversa agatur, nempe de quantitate Motus totius aquae versus foramen contendentis. Quoniam vero ita penitus insedit animo Viri Doctissimi illa Demonstratio, eandem in illius gratiam, ubi prius meipsum ab reliquis ejus Animadversionibus vindicavero, ad examen revocare decrevi. Ad Motum praedictum definiendum non alio nobis opus erat, quam Theoremate nostro generali, quod tertio loco posuimus: sed cum Curvae Hyperbolicae Newtonianae proprietatem, qua Cataractam aquae descendentis format, non indignam censeremus contemplatione Geometrarum, voluimus obiter quaedam de Cataracta illa praemittere. Hanc autem ex Viri Incomparabilis, Prop. 36. Lib. 2. Princip. desumptam proponebam, non ut ex Tripode editam, sed evidentia Mathematica, omnibus oraculis certiore, munitam. Quod enim Cataracta talis formari debeat ex aqua libere descendente, & accelerata in modum corporum omnium gravium, quam nulla alia aqua circumcingatur, aperta res est; ut patet Newtoni Propositionem attente perlegenti. Si etiam Cataracta glacie concava, figurae Cataractae aqueae adamussim congruente, & propter summam polituram nullam resistentiam adferente ambiatur; ea glaciem ne minima quidem vi premet, sed tanget solum liberrime cadendo, unde nihil mutabitur non modo in figura, sed nec etiam in velocitate Cataractae descendentis. At si circumposita Glacies in aquam resolvatur, neutiquam jam opus est tanto Machinarum & Arietum validissimorum apparatu, (182) ratu, quos magno molimine ~ adduxerunt tum ipse Vir Cl. tum etiam Geometra Eximius, Johannes Bernoullius, ad fragilem nostram Cataractam confringendam & comminuendam; quippe quam ipse prius Newtonus hisce verbis, * Liquescat jam glacies in vase; &c. dissolverit penitus ac dissipaverit. Nullo igitur aut Genio nobis opus est, aut Erythraei Maris Miraculo, ad Cataractam istam sive indicandam, sive conservandam, quippe qui non adeo usque stolidi aut insulsi simus, ut conservatum iri eam speremus ab omni aquae circumpositae communione puram & illibatam. Ignoscat autem nobis, pro aequitate sua, Cl. Michelottus, quod, quae Providentissimus Newtonus de glacie ambiente, & eadem postea in aquam resoluta fusius tradiderit, ea nosmet Lectorem ex ipso potius Cl. Auctore petere voluerimus, quam ingrata & minime nobis necessaria repetitione detineri. Non diffitemur sane paulum discriminis, ut id obiter notemus, inter casum a Newtono positum & nostrum interesse. Quem enim fingit ille Cylindrum glaciei, velocitate data uniformi descendentem, ac liquescentem & in aquam conversum, quam primum superficiem attingit aquae vase contentae, in eum scilicet finem, ut vas semper aeque plenum conservetur; hunc nos omisimus, & ejus loco superficiem aquae infinitam posuimus, ut ea ratione integrum Solidum, sive Cataractam Hyperbolicam repraesentaremus. At haec positio nihil mutat neque in velocitate, nec in Motu aquae decurrentis. Quod autem ~ ait Vir. Cl. me sumere, quod est in contentione, & paulo infra, cessare igitur quaestionem, & totam Demonstrationem abire in Hypothesin, non mehercule intelligo, quid sibi velit. ~ Pag. 128, 129, 130. * Pincip. Pag. 304. ~ Pag. 127. aut (183) Mihi enim, in loco citato, nulla movebatur quaestio de velocitate aquae effluentis, nec demonstrationem ullam de ea velocitate adferebam, sed id unum agebatur, ut ex posita illa velocitate AEquationem Curvae Hyperbolicae Newtonianae deducerem. Velocitatem nempe aquae effluentis jam antea determinaveram, vel etiam, si placet, sumpseram, positis scilicet iis, quae a Newtono posita fuerant, aquam nempe gravitatis vi libere cadere, & inter cadendum accelerari. Hoc autem qui fieri posset, prius tradiderat Newtonus, ponendo aquam per glaciem politissimam ambientem, vel etiam per eandem in aquam solutam, sed quietem adhuc servantem,tanquam per infundibulum, sine ulla resistentia transire; quod in eum finem ponebatur, ut simplicior & magis Mathematica redderetur Problematis solutio. Libet hic loci, propter argumenti affinitatem, erroris meminisse, cujus Newtonum, Hugenium, Keillium temere nimis, uti nobis videtur, ex Bernoullianae demonstrationis fiducia * incusat Cl. Michelottus; quod scilicet vim, qua totus aquae exilientis Motus generari potest, aequalem statuerint ponderi Cylindricae columnae aquae, cujus basis est foramen, cujusque altitudo dupla est altitudinis aquae vase contentae. Hanc paucis admodum verbis, nec tamen idcirco minus perspicue, demonstravit Newtonus in Corollario secundo Propositionis supradictae. Potuisset alia quoque deduci demonstratio ex contemplatione Cataractae integrae Hyperbolicae, quae huic Cylindro aequalis est, cujusque pondus totum in aquae descensum impenditur: sed hac minime opus est, cum idem ex ipsa Propositione Bernoulliana, quam toties laudat, ac tam vehementer defendit Cl. Michelottus, apertissime sequatur. Id nullo negotio * Pag. 112, 113. G g animad(184) animadvertet Vir Doctissimus, si seposita parumper Columnae foramini incumbentis consideratione, calculo instituto, ex mole aquae dato quovis tempore ex foramine effluentis,& ex velocitate, quacum aquam effluere statuit Cl. Bernoullius, ejus aquae Motum determinare voluerit, & deinde pondus invenire, quod eodem dato temporis spatio, libere cadendo gravitatis vi, eandem Motus quantitatem generare possit. Hoc autem pondus reperiet ponderi duplae Columnae aquae foramini insistentis aequale, prorsus uti definivit Newtonus in Corollario praedicto. Idem vero pondus, alteri Librae Radio appensum, ab impetu aquae, cum primum ex foramine effluit, continuato rivo in alterum Librae aequalem Radium impingentis, atque statim post impulsum delabentis, in quiete sustinebitur; quod posito facile patebit. Videor mihi non malam gratiam a Doctissimo Michelotto, pro candore suo, initurus, si altero insuper ~ praejudicio, quo & alios plures teneri video, ipsum liberavero. Newtonus, Prop. 37. Lib. 2. Princip. primae editionis, aquam demonstravit ex formaine in fundo vasis ea cum velocitate erumpere, qua assurgere possit ad dimidiam altitudinem aquae in vase existentis. Demonstrandi rationem nemo refellit: conclusionem plures redarguunt. Experientia, inquiunt, contradicit, qua deprehenditur aqua exiliens ad totam altitudinem assurgere: quin etiam Newtonus ipse in Problematis ejusdem solutione, Prop. 36. lib. 2. editionis secundae, eam tribuit aquae velocitatem, qua ad totam altitudinem prosilire possit; adeoque ipse sibi contradicere videtur. Atqui si res ista accuratius & cum judicio perpendatur, reperietur primae solutioni Newtonianae ~ Pag. 113. & (185) & cum secunda, & cum experientia ipsa, optime convenire. Nam in secunda solutione, aquae venam exilientem, ad parvam a foramine distantiam, contractiorem diametro statuit Vir Perspicacissimus, quam in ipso foramine, in ratione 21 ad 25. Est itaque sectio venae in ea distantia, ad foramen ipsum, ut 21 ~ 21, ad 25 ~ 25, h. e. ut 1 ad ~ 2 proxime. Cumque eadem aquae quantitas, sive per foraminis, sive per venae contractae sectionem, dato tempore perfluat, & proinde velocitates aquae in iis sectionibus sint in ratione ipsarum sectionum reciproca; erit velocitas in foramine ad velocitatem venae contractae, ut 1, ad ~ 2: proinde, si ea sit velocitas venae contractae, qua aqua prosiliat ad integram altitudinem aquae in vase, non major erit aquae velocitas in ipso foramine, quam qua ad dimidiam altitudinem deferatur. Consentiunt itaque inter se hae duae solutiones; & experientia porro cum iisdem consentire deprehenditur. Nam si per alterutram earum solutionum, ex definita velocitate, qua aqua, sive per foramen, sive per venam contractam, transire statuitur, calculo instituto inveniatur quantitas aquae effluxurae; reperietur eadem cum quantitate aquae, quae per experimenta effluere deprehenditur, proxime convenire. Certe experimentum ab ipso Illustrissimo Newtono sumptum, adhibito foramine, cujus diameter erat quinque octavarum digiti partium, huic calculo respondit; ut etiam alia plura experimenta minoribus diametris Londini facta, quibus ipse cum pluribus Regiae Societatis Sodalibus, ante aliquot annos operam dedi. Abludunt quidem aliquantum Diligentissimi * Poleni experimenta, sed tamen minorem aquae quantitatem exhibent, quam secundum hunc calculum, nunquam majorem, forte quod angustiora fuerint vasa pro ratione amplitudinis foraminum. * Polen~ de Castellis. G g 2 Superest (186) Superest adhuc nobis consideranda * Animadversio una, sive potius Scrupulus Viri Cl. ex eo natus, quod in Coroll. 17. Theorem. 3. Dissertationis praedictae majorem statuimus Motum, sive Impetum, sanguinis in Arteriis omnibus capillaribus simul sumptis, quam in ipsa Aorta. Hoc ut explicet Vir Doctissimus, nescio quam Hypothesin nobis affingit, de majore sanguinis densitate in capillaribus Arteriis, quam in Aorta. Nos vero nullam ejusmodi conditionem posuimus, sed Corollarium deduximus ex Theoremate praecedente, in quo agitur de Motu aquae per Canalem plenum quemcunq; fluentis: unde patet sanguinem non aliter considerari in nostris Corollariis, quam quatenus fluidus est & aquam aemulatur. Sed patet inde provenire Scrupulum Viri Cl. quod per sanguinis Impetum intelligat, quantitatem Motus ejus effectam ex multiplicatione velocitatis per massam dato tempore tranfluentem. Atqui hic longe alius est ac noster sanguinis Motus, sive Impetus, quippe qui in isto Theoremate aequalis statuitur Motui molis aquae, quae dato quovis tempore effluit ex Canali, cujusque ea sit volocitas, qua percurratur eodem dato tempore spatium aequale longitudini Canalis. Facile autem ex hoc Theoremate fluit Corollarium praedictum, quippe cum dato tempore transfluat eadem sanguinis moles per Aortam & per Arterias capillares, major autem sit Canalis longitudo ex Aorta & Arteriis capillaribus compositi, quam Aortae solius. Hoc eo libentius notavi, quod videam non solum Doctissimum Michelottum, sed alios etiam scriptores Mathematicos, pluribus in locis, ubi agitur de potentiis, quae liquorem per Canales eodem plenos aut in motum impellunt, aut effluentem sistunt, nihil aliud considerare praeter molem * Pag. 101, 102. & Ve(187) & velocitatem fluidi effluentis; quum debuisset etiam longitudinis ipsorum Canalium ratio haberi. Nam caeteris paribus, eo difficilius vel expellitur fluidum ex pleno Canali, vel in effluxu sistitur, quo Canalis longior fuerit; quippe quum tota moles fluidi Canale contenti in motum concitandus sit, priusquam ulla pars ejusdem effluere possit ex orificio; sicuti etiam tota eadem moles necessario sistenda est, si exitum parti jamjam effluxurae prohibere volueris. Accedo jam ad expendendam Viri Celeberrimi, Johannis Bernoullii, Demonstrationem de velocitate aquae ex foramine vasis pleni effluentis. In quem finem legi diligenter ac relegi, tum quae protulit Doctissimus Michelottus de ~ principiis illius Demonstrationis, tum ipsam Demonstrationem a Cl. Hermanno communicatam in Actis Lipsiensibus, Anni 1716. Quae quamvis nulla ex parte mihi satisfaciat, tamen cum imbecillitatis meae conscius longe facilius accidere posse sentiam, ut ipse a vero aberrem, quam ut Virum nobilissimis inventis clarum, & acerrimo, si quis alius ingenio pollentem, erroris alicujus redarguam; cunctanter idcirco & dubitantius proponam, quid in illa Demonstratione minus firmum mihi videatur. `` Fundamentum Demonstrationis (scribit Vir Cl.) `` in hoc consistit, ut consideretur guttula liquoris in`` fima, & foramini vasis immediate incumbens, tan`` quam pressa, vel (ut ego voco) animata a gravitate `` quadam acceleratrice quae se habet ad gravitatem na`` turalem ut altitudo aquae vel liquoris totius foramini `` vasis incumbentis ad altitudinem guttulae, scilicet ut `` pondus absolutum columnae aquae foramini insistentis ~ Pag. 131. `` ad (188) `` ad pondus absolutum guttulae; Sic quippe nihil aliud `` restat, quam ut quaeratur quantam velocitatem acqui`` rere possit guttula animata ab ista gravitate majori `` quando cadit per lineolam fuae altitudini aequalem, `` hoc est, postquam tota exierit per foramen; tam diu `` enim premitur a tota columna aquea adeoque anima`` tur a gravitate majore quamdiu aliquid de guttula `` (quam ut columellam solidam concipio) supra foramen `` existit.'' Posito hoc fundamento pergit Vir Cl. ad Demonstrationem fuam concinnandam: nobis vero suspecta est ipsius fundamenti firmitudo. Ut id quo jure fiat, videatur, ita, si placet, procedamus. Quoniam nulla alia re utitur Cl. Bernoullius, ad animandam, ut vocat, guttulam infimam gravitate praedicta acceleratrice, nisi sola pressione, sive pondere, columnae aqueae foramini insistentis; congelari ponatur omnis aqua columnam illam ambiens, & columna aquea per politissimam glaciem sine omni resistentia labi concipiatur. His positis, quamdiu foramen clausum tenetur, urgebitur sane guttula foramini proxima toto pondere columnae aqueae incumbentis, prorsus uti statuit Cl. Bernoullius. Reseretur jam foramen, & permittatur liber exitus aquae effluxurae. Quid deinde futurum censes? Num urgebitur, vel animabitur guttula infima gravitate acceleratrice, quae se habet ad gravitatem naturalem, ut altitudo aquae totius foramini incumbentis, ad altitudinem guttulae. Minime vero; sed urgebitur sola gravitate sua acceleratrice naturali. Nam quam primum guttula infima moveri deorsum incipit, etiam velocitate, si placet, infinite parva, non amplius utique urgebitur a pondere Columnae aqueae insistentis. Fieri enim non potest, ut Columna aquea guttulam subjectam premat, nisi ab illa guttula impediatur in descensu, (189) fu. Non autem impeditur, quia non conatur velocius descendere, quam infima guttula gravitate fua deorsum fertur; sed columna & gutta pari passu descendunt, adeo ut gutta neque columnam desertura sit, nec ab eadem ullam vim aut pressionem sit passura. Cedit itaque, ni fallor,& fatifcit Bernoullianae Demonstrationis Fundamentum: sed circumspicienti mihi,quidnam potissimum tanto Viro occasionem dederit a vero aberrandi, id praecipue occurrit, quod scilicet minus animum intenderit Vir Acutissimus ad discrimen, quod est inter corpus pressum a pondere incumbente, quum pondus istud non nisi a naturali Gravitatis vi acceleratrice urgetur, & corpus impulsum, five animatum (quoniam isto verbo uti voluit Vir Cl.) a Gravitatis vi acceleratrice praeter naturam aucta. In casu posteriore descendet corpus majore velocitate, quam quae ex Gravitate naturali proficisci queat, prorsus ex sententia Doctissimi Bernoullii: at in priore, utut corpus pressum, dum quiescit, urgeatur a pondere incumbente, tamen ubi primum descendere incipiet, eadem prorsus velocitate descendet, ac si prius nullo pondere incumbente pressum fuisset. Nescio an operae pretium sit, rem per se satis claram exemplo illustrare. Quiescere ponatur in mensa columna solida ex centum Aureis sibi invicem impositis confecta, & urgeatur, ut fit, Aureus infimus pondere Aureorum incumbentium. Si fiat jam foramen in mensa subter Aureos, ut labi sinatur Aureus insimus: quamprimum iste Aureus descendere incipiet, liberabitur statim ab Aureorum incumbentium pondere, & eadem velocitate descendet tum Aureus infimus, tum reliqui omnes, ac si solus ille Aureus in mensa constitutus fuisset. Mitto dicere, quod, si quis ex velocitate, quacum aqua secundum Cl. Bernoullii placita ex foramine egreditur, (190) greditur, & ex determinata per eam velocitatem mole aquae dato quovis tempore effluentis, Motum ejusdem, ut supra monui, definire voluerit, eundem duplo majorem reperturus sit, quam qui ex pondere Columnae aqueae foramini insistentis, eodem tempore, Gravitatis vi generari queat. Profecto videntur ista mihi tantam veri speciem prae se ferre, ut multum debiturus sim sive Cl. Michelotto, sive ipsi Demonstrationis Auctori Celeberrimo, si me aliquid rectius docere dignabitur. Liceat interim ipsis, pace tantorum Virorum, sequentia duo Experimenta, ad controversiam istam certius dijudicandam, vel de novo instituenda, vel saltem diligenter expendenda commendare. Alterum Newtonianum, pag. 305. Princip. secund. Ed. descriptum; ut inveniatur, ex mole aquae dato temporis spatio effluentis, velocitas, quacum transit per ipsum foramen: alterum Cl. Mariotti, Libro Du Mouvement des Eaux, Part. 2. Disc. 3. Regl. 1. quod tubo Cylindrico, utrinque aperto, parte inferiore sursum reflexo, & aqua pleno sumptum est; unde facile aestimari possit, utrum guttulae primae aquae effluentis ad tantam altitudinem prosiliant, quantam requirit Bernoulliana Demonstratio. V. An 