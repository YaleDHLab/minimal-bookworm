Fig. 4. p. 499. Fig. 3. p. 501. g e g c f c a f e 4 h i k h 4 3 3 d 2 2 d 1 9 ~ c d c d d c g h 1 g b 2 3 4 4 3 2 1 f a f k h h 1 a b c 1 d d 2 d e f 2 l i m n 3 g f 3 i 4 c 4 q h c g l i g 8 h f o r Fig. 5. f p y k p. ~. s k m n ~ 1 2 ped. Philos. Trans. No. 483. T A B. IV. p. 501. Fig. 2. p. 498. b b h c g d e f i a d k l Fig. 1. p. 498. a c d b e f ~ 1 2 ped. J. Mynde sc. [497] XVI. Epistola Jo. Henrici Winkleri, Prof. Lips. & R. S. Lond. S. ad Societatem Regalem Londinensem data, quae continet Descriptionem & Figuras Pyrorgani sui Electrici. Praeses Illustrissime, Viri Illustrissimi, FACTA in Societatem vestram splendidissimam mei cooptatione adeo praeclarum munus mihi impertivistis, ut in agendis ejus partibus omnem vim ac operam adhibendam mihi esse videam. Cum enim ex vestra Societate per quamplurimos annos opera et scripta prodierint, quibus et propter rerum dignitatem, et propter auctorum celebritatem, et propter doctrinae excellentiam, memoria perpetua constabit; facile intelligo quam arduum opus sit, quod inter viros, quorum fama universum literarum orbem peragravit, mihi suscipiendum est. Attamen vires animus colligit. Cum enim duobus abhinc annis ex primo meo de electricitatis natura libello scintillularum electricarum, quibus spiritus vini incenditur, praecipua phaenomena in transactiones vestras descripta inferri curaveritis, Viri Illustrissimi; in cam adductus sum opinionem, fore, ut futura etiam opera mea, in qua continuanda non desistam, aliquid efficiatur, quod non displiceat. In praesenti vobis, Illustrissime Praeses, Viri Illustrissimi, pro eximio, quo me ornastis, beneficio grates ago immortales, meque, quoad potero, exquirendis naturae viribus Read May 7. 1747. [498] viribus studium impensurum esse indefessum, et, si mihi obvenerit, quod notatu dignum videatur, hoc ad vos perscripturum esse polliceor. In libello Germanico, in quo anno superiori experimentum Muschenbroekianum explicaturus virium electricarum augmentum in vasis vitreis descripsi, ~ 30, organi alicujus, quo plures scintillae simul oriundae crepitant, mentionem injeci. Hujus Pyrorgani Electrici, ut voco, imaginem, in figuris aeneis dicti libelli non delineatam, in praesenti exhibeo T A B. IV. Fig. 2. Per medium annulum metallicum ab (Fig. 1.) pice repletum, cylindrulus metallicus cd infixus est. Annulum diameter unum pollicem Parisinum et quatuor lineas aequat. Cylindrulus utrinque ad distantiam unius pollicis prominet. Diameter annuli minor esse haud debet, ne cum cylindrulo communicata electricitas, si ad annulum metallicum pertingat, imminuatur. Ferrumine adjuncta est annulo ab furca metallica, cujus stylus cochleatus inditus est cylindro ligneo e f, (Fig. 1.) cujus extremitas inferior f ita formata est, ut per asseris alicujus <inferred>fissuram</inferred> pervadens huc illuc moveri, et ope cochleae firmari queat. Ejusmodi cylindrum metallicum pici, qua annulus repletus est, infixum cum stylo cochleato, compendii causa, simpliciter cylindrum electricum nomino (Fig. 1.). Ex quatuor hujusmodi cylindris electricis pyrorganum electricum, Fig. 2. expressum, constat. Cylindri ita ponuntur, ut inter se habeant intervallum ad gignendas scintillas electricas sufficiens. Eas vero excitaturus pyrorganum juxta aliquod metallum ab ex filis sericis suspensum firmatuwque ita colloco, ut inter metallum et cylindrum c, intervallum necessarium intersit. Ultimo cylindro fg in g <inferred>alligo</inferred> filum metallicum h in vas metallicum aqua plenum i pertingens. His ita ordinatis, simulac metallum [499] metallum oblongum ab electricitate donatur, in quatuor intervallis scintillae electricae emicant tanto clarius splendentes, quanto majorem electricitatem communicant rotati frictique globi vitrei. Ex quo libellus nominatus in lucem prodiit, duo ejusmodi pyrorgana electrica construxi, quorum alterum formam rotae alatae habet, alterum scintillis emicantibus septemtriones repraesentant. Rotae alatae constructio, quam T A B. IV. Fig. 4. delineari curavi, est sequens. Orbi ligneo cavato seu annulo ligneo dddd sex alae ligneae cd infixae sunt. Totius annuli cum foramine diameter 13 digitos, et foraminis rotundi diameter 6 digitos complectitur. Alae cd, quarum longitudo decem digitos comprehendit, fissuras habent, in quibus tres cylindri electrici hinc illinc moveri et firmari possunt. Prope alas infixas in annulo dddd foramina angulata formata sunt, in quibus singulis itidem cylindrus electricus statuitur. Itaque in rota alata sex ordines apparent, qui singuli quatuor cylindris electricis constant, observatis inter ipsos intervallis, quae ad excitandas scintillas electricas prosunt. In cujusvis alae extremitate c firmatur instrumentum metallicum gf, constans tribus partibus, quarum extremae ad angulum rectum mediae g junctae sunt. Ut vero instrumenta ista metallica rite applicari queant, in latere ad finem c alae postico (<inferred>anticum</inferred> enim nomino, in quo cylindri electrici scintillant) fibula metallica affixa inter se et latus alae posticum aliquod intervallum relinquit. Media fibula instructa est cochlea versatili g. Dicto intervallo pars brevior instrumenti metallici inditur. Pars altera extrema h cylindro quarto propinqua est; tantum vero ab eodem T t t distat, [500] distat, quantum debet, si inter istam instrumenti partem et cylindrum seintilla electrica excitanda est. Hinc pars altera brevior sub sibula pro lubitu moveri et firmari potest. Fibulis applicatum est et in partibus posticis alarum circumductum filum metallicum ik, cui, quando scintillae electricae suscitandae sunt, in loco x aliud metallum y adjungitur in vas metallicum s aqua plenum pertingens. Electricitas, simulac cum cylindro primo communicatur, ad omnes cylindros transit. Hinc necesse est, ut, si scintillae exoriri debeant, instrumenta metallica descripta gf semper libera et vacua maneant electricitate. Quod fit metallo y, quod filo metallico ik adjunctum est, electricitatem in aquam propagante. Inter duo enim corpora aequali praedita electricitate nulla existit scintilla. Cum primo autem cylindro electricitas communicatur a malleo metallico a affixo axi metallico bc, qui in foraminibus rotundis duarum columnarum de lignearum versari potest praeditus manubrio f. Hujus mallei apparatum Fig. 5. ostendit. Columnae de Fig. 5. ligno mn insistunt, quod stylum g habet infixum operculo, quod vas vitreum h pice cum eodem copulatum tegit. Hoc vase vitreo ideo opus est, ut electricitas axi metallico bc ope alicujus fili metallici appensi data conservetur. Vasis vitrei h fundus ope picis junctus est cum ligno, cui stylus adjunctus est, qui foramini longiori columnae ik ita inseri potest, ut cochleae l ope firmari queat, postquam vas vitreum debitam altitudinem nactum est. Haec vero debet esse altitudo, ut axis bc in foramine annuli lignei dddd medium teneat. Cylindri autem electrici in annulo et alis cd ita [501] ita collocandi sunt, ut malleus a quocunque cylindro electrico primo, ad quem accedit, ct cylindri a se invicem sufficientem scintillis electricis excitandis distantiam habeant. In basi quadrata m n o p, Fig. 4. in qua columna i k insistit, fissura est, in qua, quando malleus a satis per foramen annuli d d d d prominet, columna i k cochlea stabilitur. Annulo d d d d furca metallica applicata est infixa columnae ligneae q r, quae similiter in fissura basis quadratae m n o p firma redditur. Axis metallicus b c per medium annuli foramen protensus a basi quadrata per altitudinem 21 digitorum abest. Quando igitur, axe b c electricitatem nacto, malleus alicui cylindro electrico primo appropinquat, quinque scintillae secundum seriem rectam uno fere tempore exoriuntur. Verso itaque sensim ace b c, ordines isti scintillarum per circulum in conspectum prodeunt. Scintillae adeo clarae sunt, ut in luce diurna ad centum pedes videantur. Homo qui axem manubrio versat, ne electricitatem dissipet atque perdat, stare debet in materia electricitatem non propagante. Electricos, Septemtriones, T A B. IV. Fig. 3. exhibet. In tabula a b c d, quae in columnae ef fissura elevari et demitti potest, novem cylindri electrici ita collocari possunt, ut septem scintillae co ordine simul appareant, quo ipsi Septemtriones in caelo nocte serena micant. Cylindro metallico primo co tempore, quo existere debent scintillationes, adjungitur filum metallicum h, cui electricitas traditur. In tertii et quarti extremitatibus filum inflexum metallicum i annectitur, ut electricitas ad quintum et reliquos cylindros permeare valeat. Cylindro nono filum metallicum k applicatur in aquam in vase metallico l productum, quo T t t 2 electricitas [502] electricitas omnibus cylindris tributa in materiam, quae candem haud conservat, quantum opus est, propagetur. Haec quanquam nonnisi ad delectandos oculos spectare videantur, attamen vobis, Illustrissime Praeses, Viri Illustrissimi, qui in ejusmodi delectamentis electricis vim naturae mirabilem latere perspicitis, haud ingrata fore consido. Qua spe fretus, vestro omnium favori, quem impense veneror, me submisse commendo. Scribebam Lipsie, die 31 Martii, 1747. 