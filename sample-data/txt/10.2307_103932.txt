[351] I. Matthiae Belii Pannonii, Reg. Soc. Lond. S. & Reg. Soc. Scient. Berolin. Collegae, &c. O B S E R V A T I O H I S T O R I C O-P H Y S I C A, de Aquis Neosoliensium AEratis, vulgo. Cement-Waszser dictis, Ferrum AEre permutantibus, in Epistola ad Illust. Dn. Hans Sloane, Bart. R. S. Pr. scripta communicata. ~. I. C E L E B R E aquarum aeratarum Neosoliensium a apud doctos nomen est. Meminit earum Athanasius Kircherus, in Mundo subterraneo, Tomo II. p. 185. Edvardus Brown, in Memorabilibus Peregrinationum suarum p. 186. atque Jacobus Tollius, in Epistolis Itinerariis, Epist. V. p. 191. ut minutiores scriptores alios taceamus. Non est opus eorum sive opiniones, sive acceptas a vulgo narratiuntulas, recognoscere, & ad veri tramitem revocare. Suffecerit ea nunc dedisse, quae & nostra nos ~, & amicorum experimenta, condocuerunt. ~. II. Scatent eae, uno, ab urbe Neosoliensi, in aquilonem, milliari, in vastissima illa cupri fodina, quam Vallem Dominorum, ex Germanico Herrn-Grund, adpellamus. Quando primum detectae sint observataeque, si a vulgi traditionibus discesseris, incertum fuerit dubiumque. AEtate certe Georgii Agricolae, Germanorum illius Plinii, nondum fuisse celebratas, ex 2 Historiam metallicae hujus urbis descriptam legesis Hungariae Novae Tomo II. p. 409 seqq. Z z ejus [352] ejus silentio arguas. Cum enim Lib. IX. de Natura Fossilium, post initia, p. m. 347. Schmolnicenses b, consimilis naturae aquas, cum cura meminisset; Neosolienses istas tacet: tametsi alias saepius Neosoliensium aquarum aliarum, & metallorum, habuerit mentionem. Aiunt autem, tumultaunte, anno MDCV. Botskayo, forte fortuna, atque metu magistro, aeratas aquas nostras innotuisse. Cum enim expilato, ac faede exusto Neosolio, ne metallicis quidem operis, a funestissimo hominum genere, parceretur; reculas suas, atque in his ferramenta etiam, ne praedae essent hostium, malleos puta, clavasque, intra fodinas, tanquam uliginosis perfugia, metallici abdiderant. Hic, dum uliginosis locis, ultra mensis spatium, ferrea illa supellex haereret, atque decedentibus Botskaianis, protraheretur iterum, aere arrosam repererunt, qui injecerant; idque eo penitius, quo humidiore loco delituerat. Ergo cepere indicium, stillantibus hinc atque illinc, per fodinarum latera, aquis, vim inesse oportere aerificam; quod demum occasio fuit, ut colligendis istiusmodi aquis, Schmolniczensium ritu, alvei ponerentur, cameris postea, ne vulgo paterent, concludendi. ~. III. Invaluit mox institutum, quando magis magisque animadversa est, aeratarum aquarum, quas & vitriolicas possis dicere, efficacitas: quippe quae, exeso, quod injiciebatur, ferro, tantundem purissimi aeris reddebat, quantae molis fuit immissum ferrum. Jam adeo se compendiaria haec producendi aeris ratio adprobavit, ut cameras istiusmodi viginti queas numerare. ~ Habuimus metallici hujus oppidi & aeratarum ejus aquarum mentionem, in historia Comitatus Scepusiensis, Operis nostri (Hist. Hungariae) Prodromo, p. 119. ~. III. 2. Ex [353] Ex his, duas admodum designabimus; ex quarum habitu, de reliquis facile fuerit conjicere. Praecipua in his est, quae perpendiculariter, ad LXXV. circiter orgyias, in profundum deprimitur, atque CLI. orgyiarum anfractuoso meatu, gradatim c pedibus aditur. Aqua aerata guttatim hic e fodinae lateribus stillat, excipiturque, labro primum exiliore, atque hinc demum, in grandius aliud, & in alveos divisum, immittitur. Minori illi labro, minutiora ferramenta immittuntur, uti sunt soleae equinae, & id genus alia, quae trium, aut quatuor hebdomadum spatio, in aes, eadem, quam habuere, sed elevatiore paullo forma, transmutantur. Atque haec quidem aqua efficacior multo est, quam quae majori illo labro excipitur. Languide enim isthic, & ad eum modum, ferrum arroditur; ut primo, in superficie aquae, limosa tantum, flavescentis coloris, cuticula quaedam innatet, quae demum, Marte nondum penitus eroso, ceu pinguis limus quidam, ferro paullatim haerescit. Limosam eam materiam metallici den Schmund vocant, & in singulos menses, de ferro, accurate demtam, in peculiari & altiori loco facta camera, ut humor demanare possit, reponunt. Quod tamdiu factitant, dum ferrum, aut partem maximam, aut prorsus exesum fuerit. Haec de priori illa camera. ~. IV. Camerarum altera, quindecim orgyias, profundius subsedit: quam a forma & situ, longam vocant: nam cum duarum passim orgyiarum latitudinem habeat, longa est orgyias viginti quinque. Largius hic, quam in reliquis cameris, aerata aqua destillat. Praeterquam enim, quod ex lateribus & concamerationibus ~ Germani descensum istiusmodi Manns-Fahrt vocant. Z z 2 fodinae, [354] fodinae, guttatim decidat; duas scaturigines habet perennes, quae straminis crassitie, aquas continenter fundunt. Utraque scaturiginum a meridie adaperitur: atque prior quidem, ab aditu camerae sinistrorsum passibus tribus, altera, passibus quinque interius. Ne autem inutiliter diffugiant aquae, per canaliculos, partim in alveos, partim in quadrata labra, corrivantur: in quae demum vetus novumque ferrum injiciunt aquarum procuratores. Quin & istud observavimus, alveos aquis atque ferro accipiendo factos, provide adeo humi dispositos esse, ut nihil usquam destillantis laticis pessum ire queat. Quod uno alveo ad eum modum acceptum est, demanat in alterum, & ex hoc, in tertium, atque sic porro; aquarum tamen efficacitate multum diminuta. Nam, cum in priori alveo, & celerius, & fortius, arroserit ferrum; tardius id fit atque languidius, in altero ac tertio. In eadem hac camera, medio pariete, peculiaris, & limpidior aqua, guttatim stillat; quam ideo singulari labro colligunt. Huc demum aes, in reliquis cameris factum, immittitur, si id purius fieri volunt. Est enim limpidius hoc aquae genus ea virtute, ut impurius cuprum reddat excoctius, magisque nitidum. Alioquin, quia singulae hae camerae positione sunt declivi, aquae, ex alveis & labris dimanantes, a poroso cuniculorum fundo absorbentur sensim, planeque evanescunt. Praeter haec, quae descripsimus aeratarum aquarum receptacula, passim per fodinarum anfractus, loca reperias uvida, quibus ferrum aereo colore tingitur: quod indicio est, aeratos plerosque omnes fodinae humores esse oportere. ~. V. Ad aquam ipsam quod adtinet, viridiuscula ea, in labris adparet; tametsi, vitro pellucido hausta, limpida sit, & ad crystalli modum transparens. Odoris ex[355] expertem cognovimus; saporis autem vitriolico-adstringentis, atque temperamenti frigidi. Nobis certe, guttas ejus, ad ipsas scaturigines, incautius gustantibus, ad eum modum labia arrosit, uti id accidit, ex depulsa febre languidis. Cum in fodina versaremur adhuc, tria quatuorve Germanica milliaria, per subterraneos cuniculos reptando, emensi, nihil in labiis sensimus molestiae, praeter tenerum quendam pruritum; at ubi in liberum, sub dio, aerem emersimus, intumescere primum, ac dein pus caeperunt concipere. Alioquin aqua efficaciae semper est ejusdem, nisi ubi forte stillare caepit largius; tunc enim dilutior fit, & in arrodendo ferro segnior. Alveos, atque labra, quibus continetur lignea, non modo non corrumpit; sed consolidat etiam, ut solito perdurent diutius. Camerae, quibus labra sunt clausa, nihil quidquam redolent gravius, suntque vitrioli, quod in hac fodina passim subolescit, expertes: credo ob humidiorem aerem, qui id liquat, neque patitur in filamenta crystallosve coalescere. Reperias tamen in nonnullis cameris, qua aeratae hae aquae defluunt, lapidem albulum hic, alibi plane ad modum vitrioli caeruleum. Quin & ad latera cuniculorum, qua ea sunt fundo camerarum proxima, accretum sal quoddam medium observavimus, quod humidae ac flavae terrae immixtum, insipidum est, & uti lapis specularis friabile. Metalli fossores, pronum in morbos genus, aeratam hanc aquam, cum desperatis morbis laborant, tamquam medicatam potionem, magna salubritatis confidentia bibunt: quae demum aut citam alvum, aut vomitum, aut simul utrumque provocat. In ophthalmia tutior ejus usus est, si ad modum collyrii, cautius adplicetur: aeratae enim aquae, oculis [356] oculis prosunt, inquit Agricola, Lib. II. p. m. 117. de Natura eorum, quae effluunt ex terra. ~. VI. AEs Cyprium, quod hic aeratae aquae generant, multo & decoctius est, ductiliusque, & ad liquandum fundendumque pronius, quam sunt ejus metalli reliqua genera: qua re adducti aurifabri, pateras ex eo, pocula & capsulas, nicotianae secum gestandae, producunt arte alii aliis limatiore: quas demum, facetis, quin & doctis inscriptionibus ornare, in more positum habent nostri. Plures earum dedimus Hungariae Novae Tomo II. in Historia Comitatus Zoliensis, Parte Generali, Membr. Physico, ~. XI. p. 395. Cum in aquis adhuc haeret, Cyprium istud aes, multo est friabilius, quam cum inde eximitur: tunc enim solidescit quodammodo, particulis, e quibus constat, arctius concrescentibus. Limus vero, de quo supra diximus, nihil est aliud, quam praecipitatum ex aqua, & haerescens ferro, indigestum cuprum. Annis id singulis, Neosolium, in officinam aerariam, (Kupffer-Hammer Germani dicunt) defertur, eliquaturque illic, in purissimum aes Cyprium; idque sine extanti intertrimento: eo quod exesum, ab aqua aerata, ferrum, pauxillum, in eodem limo, de heterogenea materia relinquat. Antequam, aeratae aquarum venae istae, ab illapsa superne inundatione, fuissent contemeratae: id quod nostra aetate accidisse recordamur; plus aeris e ferro produci potuisse, certum est. Nam anno quidem MDCCVII. centenarios ferri LXXXVIII. in cuprum conversos fuisse, certum est: cum jam quotannis, vix centenarii XX. in aes commutentur. Unde, pronum est colligere, inundationem illam vehementer imminuisse aeratae aquae pristinam efficaciam: quando abundantiores factae venae, quem antea vehebant, spiritum, ut ita dicam, [357] dicam, aerificum, diluerunt omnino, feceruntque, multo, quam erat, parcioribus adhuc venis languidiorem. Enimvero pauciores antea camerae aerariae, plus procreabant cupri, quam id hodie, in Viginti cameris, fieri observes. Quid? quod, camerarum pleraeque, non amplius solidam aes producant, sed limum tantum, quem nunc meminimus, luculento demum igne eliquandum. ~. VII. Haec de habitu aquarum aeratarum dixisse satis est. Nunc, quibus experimentis, & ipsi nos, & amici nostri, in cognoscenda earum penitiore natura, elaboraverimus, expromendum est. 1. Pondo unum, fortissimae & maxime praegnantis aquae aeratae sensim lenteque evaporatum, turbabatur primum; lutei quidpiam pulveris dejiciens: qui deinde ad siccitatem excoctos, duos, & medium scrupulum residui, viridiusculi coloris, post se reliquit. Idem istud residuum, more consueto, aqua solutum, praebuit solutionem viridem; quae demum filtrata evaporataque, vitriolum exhibuit crystalliforme, duorum scrupulorum. Quod e pulvere superabat, luteum fuit, & sex granorum ponderis: ut adeo pondus medicinale. aquae aeratae, vix quidquam, ultra duos scrupulos vitrioli cuprei contineat. 2. Pondo unum, ejusdem aeratae aquae, oleo tartari praecipitatum, turbabatur, fiebatque coloris marinoviridis; Germanis Meer-grun. Id demum filtratum, residuum in filtro reliquit, quod exsiccatum, duos & medium scrupulum praebuit, cum modico ~ medio. 3. Denique, pondo aquae aeratae, in vitro, accurate clauso, injectum ferreum cuneolum aereo colore bullulis passim adhaerentibus, sensim caepit tingere. Altero post die, aqua antea turbida, evadebatque albula, striis [358] striis simul albidiusculis, in vitri fundo, & circa cuncolum, animadversis: dum post dies aliquot, luteum, seu cupriforme sedimentum, ad eundem cuneum, observassemus. ~. VIII. Ex his experimentis, ~ omnino condidiscimus: 1. Aquam hanc revera aeratam, & vitriolo cupri, affatim saturatam esse, atque e metallicis venis, soluto passim aereo pyrite, scaturire: hinc, & vitriolatam dici posse, supra monuimus. 2. Aquam eandem ferrum arrodere solvereque; atque existentes in aqua, seu menstruo hoc, aereas particulas, praecipitare; five a solvente illo separatas, ad fundum demittere, sensimque injecti ferri, cui haerescunt, formam referre. Id quod accuratior cupri hujus inspectio satis superque docet: quippe quod, non in solidam quandam glabramque massam efformatur; sed coalescentibus infinitis granulis, sicuti ova piscium, in unum corpus coit, friabile illud, & ultra modum fragile. Atque notum sane est, cum chymicis, tum metallurgis, & qui eas artes vel a limine tantum salutarunt, metallum unum praecipitari ab altero. Ita nimirum Mercurius vivus, in aqua forti solutus, praecipitat Lunam; haec Saturnum; iste Venerem; Venus denique Martem. Hinc, si particulam cupri in aqua forti solveris, injecerisque postea aliquam ferri particulam, eandem hanc metamorphosin poteris observare, qualem nunc de aqua nostra aerata adnotavimus: nempe, menstruum illud, ferrum arrodet solvetque; atque in eodem illo actu, aes menstruo immixtum, ab co separabitur, & in locum ferri sensim ac lente subsidebit. ~. IX. Quae [359] ~. IX. Quae cum ita sint, sicuti sunt omnino, refelli hinc poterunt, quae ex aeratae hujus aquae effectibus incautius deducuntur a nonnullis. 1. Ac primo quidem; quod, cum tantum aeris ex aqua hac nostra eximi soleat, quantum ferri fuerat immissum; male ii argutantur, qui sibi persuadent, corrosum ab aqua ferrum cupreas, quas intus habebat particulas, quasi vinculo quodam solutas, deponere, partes autem materiales reliquas, prorsus consumere, aut facere, ut evanescant. 2. Neque praeterea, ferri, in cuprum essentialis transmutatio, in tota hac naturae molitione, locum habere potest: id quod Alchimistae, & nescio qui non Chrysotechnae, & sibi persuadent, & aliis nituntur persuadere; quasi revera, metallum imperfectius atque ignobilius commutari tota substantia possit in metallum aliud perfectius nobiliusque. Satis enim ex memoratis supra experimentis adparet, satisque ex ratione constat physica, aquam nostram aeratam nullatenus permutatricem esse ferri in cuprum; sed depositricem tantummodo (sit verbis venia!) aerearum particularum, quibus jam ante impraegnata fuit. Contrarium prorsus, si id haberemus propositum, adversus Chrysotechnas illos, ex nostra hac observatione, possemus evincere. Si enim, ferrum & cuprum, cognata maximopere metalla, natura ipsa administra, nequeunt mutuo permutari, ut, exempli caussa, ex ferro fiat cuprum; multo minus ab arte id exspectari potest, etiam maxime scientifica. Quod autem, inter reliqua metalla omnia, cuprum & ferrum, praecipue sibi invicem sint cognata; abunde id, & ultra veri similitudinem docuit, Henckelius, in Historia Pyritum, (~ Historie) p. 424. sequ. ubi simul, p. 422. & istud adA a a firmat, [360] firmat, nullum sibi, inter tot experimenta, lapidem, seu mineram aerariam, occurrisse, quam non magnes adpetierit: ut adeo, magnetis adtractiva illa virtus, post ferrum, aeris quoque cyprii maxime patiens observetur. Et cum ferrum atque cuprum eadem illa metalla sint, quae proprie sic dictum Vitriolum praebent; id quod de reliquis, eadem specie atque forma, dici haud potest; paris enim sunt & substantiae, & coloris, viridis ejus aut caerulei; oporteret sane, si decantatum illud Hermaphroditicum vitriolum usquam daretur, id, in exstanti hoc naturae opificio, certissimis indiciis, prodi: quod tamen haud est. ~. X. Ceterum, aeratam aquam Neosoliensem, uti supra dictum est, a soluto, per retrusos subtus meatus, pyrite aereo, vim omnem efficacitatemque habere; cum res ipsa docet, tum Schmolniczensium exemplum operaeque. Tota, nimirum, metallifera ejus oppidi regio, intus & extus, pyrite aereo est referta; ut proinde aerata aqua (Ciment-Wasser) non intra fodinas modo, sed & in harum superficie, ubertim scateat: qua re simul fit, ut multo, quam haec nostra, quae est in Valle Dominorum, & praegnantior sit, & ad praecipitandum cuprum efficacior. Quid? quod caelo siticuloso, & deficiente, sub dio, in scaturiginibus aerata aqua, ex fontibus proximis, aqua vulgari alia, egestos, ex puteis aut cuniculis metallicis, pyritis aerei cumulos, quin & obsoletos cuniculos, ubertim perfundere soleant Schmolnicenses, ut vulgares aquae illae, perluto pyrite aerato, vim inde atque efficaciam adipiscantur, & ferri corrodendi, & deponendi cupri: quod & ita evenit; corrivatae enim in alveos atque labra, eandem, quam nativae atque aeratae, ex eluto pyrite, vim atque [361] atque efficaciam indipiscuntur. Haec de aquis Neosoliensium aeratis, seu vitriolicis, observasse, pretium operae visum est. Pisonii, A. CIo Io CCXXXVIII. Idibus Augusti. 