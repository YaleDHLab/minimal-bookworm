(154) IX. Observatio de Succinea Gleba, Plantae cujusdam folio impraegnata, rarissima. Auctore Dno. Johanne Philippo Breynio, M. D. R.S.S. INter Corpora Naturalia Succinis a Natura inclusa, illa longe rarissima esse, quae Vegetabili Regno suam debent originem, confitebitur mecum, opinor, quicunque Naturae Curiosorum Pinacothecas, inque iis Succineas Gazas, non levem ipsis conciliantes splendorem, accuratius inspexerit, Authoresque de his rebus tractantes diligentius excusserit. Haec inter autem caeteris Plantarum perfectiorum partes, ut folia, seminum receptacula, flores, si qui inveniuntur, &c. raritatis palmam praeripiunt. Hujus rei ratio procul dubio est, quod ex recentiorum mente, Succinorum officina naturalis, loca sint subterranea, quorsum partes Vegetabilium, utpote terrae superficiem inhabitantium, aegre et non nifi casu, eoque rarissimo pertingere possunt; cum Insecta, quamvis etiam in aere viventia, tamen, ut se a frigore, aliisque aeris injuriis defendant, vel alia etiam de causa, sponte saepius rimas, hiatus et cryptas quaerant et subeant subterraneas, & ad sepulchrum properent, ubi a Succino adhuc liquido irretiuntur, involvuntur, suffocantur, cumque eodem in aevum duratura rigescunt. Ejusmodi glebam, quae folium hujus notae in sinu suo sovebat, nuper Mense Octobri praeterito mihi exhibuit & examini subjecit meo hic Gedani Mercator quidam natione Britannus, Philippus Benlows, qui eandem, (155) dem, inter alia Succina nactus, maximi, imo pluris quam triginta aureorum aestimabat. Haec ovalis ferme, sed compressae erat figurae, & magnitudinis, quae inIcone Fig. II. adjuncta exprimitur, quar tam Unciae partem crassitie aequans, illius generis, quod falernum, a similitudine vini, salutatur Succinum, & quidem satis perspicua & pura, neque vel levissima fraudis macula conspurcata. Includebat per totam ejus mediam longitudinem exporrectum Folium aliquod Botanicis pennatum, quibusdam etiam alatum, quamvis minus recte, dictum; quod eleganti sane spectaculo, obscurum quidem, sed aureo colore coruscans, a reflectione & refractione radiorum luminis, oculis spectantium clare sese offerebat. Folium hoc non integrum, sed utraque extremitate mutilatum erat, ut ipsa indicat figura, quinque constans foliolorum oblongorum, utrinque non nihil acuminatorum paribus s. conjugationibus~ quorum quaedam erant ex parte exesa et mutila, in costa communi aeque fere a se invicem distantibus. Situm erat in plano horizontali, quod in eo foliorum genere familiare est, praeterquam, quod foliola obliquitate aliquantulum ab eo deflecterent; nequaquam vero conjugationes foliolorum decussatim positae vel ullo modo videbantur, quod in foliis, quae conjugata Botanicis dicuntur, semper obtinet; ut adeo solium hoc ex compositorum pennatorum genere esse, nullum mihi amplius restet dubium. Cujus autem exacte Plantae speciei sit determinare vix licet; quia multae species hujus familiae, foliis vestiuntur sibi adeo similibus, ut etiamsi recentia, difficile sit a se invicem distinguere; accedit, quod nec venulae foliolorum, vel oculis Microscopio armatis appareant, utpote quae a Succino olim liquido obliteratae & quasi incrustatae erant. Quam proxime autem accedit ad Securidacae secundae, Clusii, s~Coronillae (156) nillae herbaceae, &c. Tournefortii, quae in dumetis Prussiae satis clare est. Ab altera parte, inter bina foliola, aranea satis clare conspicitur; ab altera vero parvula musca, sed haec non nisi oculo lente armato. Non memini me apud ullum Authorem folii hujusmodi in Succino pennati invenisse mentionem, praeterquam apud Michaelem Mercatum in nobili isto opere Metallothecae Vaticanae titulo inscripto, & immortalibus Archiatri Pontificii Johannis Mariae Lancisii meritis a situ, oblivione & interitu liberato. Ubi, pag. 89. inter alias elegantium glebarum Ranam, Pisciculum, Lacertulam variaque Insecta continentium Icones, una etiam reperitur, quae folium ejusmodi pennatum paulo minus, sed ob integritatem rarius & elegantius, octo conjugationum, foliolo extremo impari costam claudente, includit; quod parvum & tenellum Coronillae herbaceae, flore vario, Tournefortii, folium egregie exprimit, quamvis etiam non male ad Onobrychidem secundam, Clusii, quae pariter Prussiae indigena est, referri posset. Idem Mercatus aliam ibidem delineat glebam parvo in tenuia segmenta dissecto folio, plantae cujusdam, forte umbelliferae, impraegnatam. Interim tamen cum glebas memoratas, in laudato Mercati libro saltem, summo licet studio delineatas,non vero ipsas viderim, praeterea figurae Ranae majoris, Lacertulae & Pisciculi, non levem mihi artificiosae fraudis excitent suspicionem, ego equidem pro genuitate earum vadium in me suscipere nollem; quia notum est affatim, Artifices, ejusmodi res adeo artificiose Succinis posse includere, iisque non nimium Curiosis imponere, ut non nisi ab expertissimis & oculatissimis possit detegi fucus. X. Ob