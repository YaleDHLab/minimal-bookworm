III. Problematis Mathematicis Anglis nuper propositi Solutio Generalis. IN Actis Eruditorum pro mense Octobri Anni 1698. pag. 471. D. Johannes Bernoullius haec scripsit. ` Methodum quam opraveram generalem secandi `` [Curvas] ordinatim positione datas sive algebraicas sive `` transcendentales, in angulo recto sive obliquo~ invaria`` bili sive data lege variabili, tandem ex voto ~: cul, `` Leibnitio approbatore, ne ~ addi posset ad ulterio`` rem perfectionem, & vel ideo tantum quod perpetuo `` ad aequationem deducat: in qua si interdum indetermi`` natae sunt inseparabiles, methodus non ideo imperfecti`` or est, non enim hujus sed alius est methodi indetermi`` natas separare. Rogamus igitur fratrem ut velit suas `` quoque vires exercere in re tanti momenti. Suscepti `` laboris non paenitebit, si felix successus fructu jucundo `` compensaverit. Scio relicturum suum quem nunc fover `` modum, qui in paucissimis tantum exemplis adhiberi `` potest. Hi tres Viri celeberrimi sese, jam ab annis quatuor vel quinque circiter in solvendis hujusmodi Problemetibus exercuerant. Absque spiritu divinandi eandem solutionem cum Bernoulliana tradere difficile fuerit. Sufficit quod Solutio sequens sit generalis, & ad aequationem <inferred>semper</inferred> deducat. P R O B~ (400) P R O B L E M A. Quaeritur Methodus generalis inveniendi Seriem Curvarum, quae Curvas in serie alia quacumque data constitutas, ad angulum vel datum vel data lege variabilem secabunt. Solutio. Natura Curvarum secandarum dat Tangentes earundem ad intersectionum puncta quaecumque; & anguli intersectionum dant perpendicula Curvarum secantium; & perpendicula duo coeuntia, per concursum suum ultimum, dant centrum Curvaminis Curvae secantis ad punctum intersectionis cujuscumque. Ducatur Abscissa in situ quocumque commodo, & sit ejus Fluxio Unitas; & positio perpendiculi dabit Fluxionem primam Ordinatae ad Curvam quaesitam pertinentis; & Curvamen hujus Curvae dabit Fluxionem secundam ejusdem Ordinatae. Et sic Problema semper deducetur ad aequationes. Quod erat faciendum. Scholium. Non hujus sed alius est methodi aequationes reducere, & indeterminatas separare, absolute si fieri possit, sin minus per Series infinitas. Problema hocce, cum nullius fere sit usus, in Actis Eruditorum annos plures neglectum & ~ mansit. Et eadem de causa solutionem ejus non ulterius prosequor. IV. 