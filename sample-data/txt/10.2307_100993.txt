(925) A Summary Account Of the Laws of Motion, communicated by Mr. Christian Hugens in a Letter to the R. Society, and since printed in French in the Iournal des Scavans of March 18, 1669. st. n. BEfore these Rules of Motion be here deliver'd, 'tis necessary to preface something, whereby the worthy Author of them may receive what is unquestionably due to him, yet without derogating from others, with whom in substance he agreeth. But, forasmuch as this Subject is of that nature, that all Philosophy and generally all Learn'd men are therein concern'd, it will be most proper, to publish these Rules, as well as we did those of D. Wallis and D. Wren (Numb. 43.) in the Language of the Learn'd, together with some Historicall passages relating thereto: Which we nowdoe, as follows. CUm novissimis mensibus nonnulli e Societate Regia in publico ejusdem Consessu enixius urgerent, ut gravissimum illud de Regulis Motus Argumentum, non semel inter Jpsos antehas agitatum, sed, pluribus aliis intercurrentibus rebus, nunquam, uti par erat, discussum expensumve, tandem aliquando Examini rigido subjectum conficeretur; Uisum equidem fuit Illustrissimo isti Caetui decernere, ut quotquot e Sociis suis indagandae Motus indoli prae caeteris incubuissent, rogarentur, ut sua in remillam Meditata et Inventa depromere, simul et ea, quae ab aliis Viris praecellentibus, Galilaeo puta, Cartesio, Honorato Fabri, Ioachimo Iungio, Petro Borrelli, aliisque, de argumento isto fuerant excogitata, congerere & procurare vellent; eo scil. fine, ut consultis hoc pacto collat is que omnium sententiis illa dehino Theoria, quae cum Observationibus et Experiment is, debita cura et fide crebro peractis, quam maxime congrueret, Civitate philosophica suo Iure donaretur. Edito hoc celeusmate, incitati protinus e d cta Societate fuerant, inprimis Christianus Hugenius, Iohannes Wallisius, Christophorus Wrennus, ut suas de Motu Hypotheses et Regulas, quibus condendis aliquamdiu insudassent, maturare atque expedire (926) dire satagerent. Factum hinc, ut selectus ille Virorum praestantissimorum Trias, post paucarum septimanarum spatium, Theorias suas, eleganter compendifactas, tantum non certatim transmitterent, Regiaeque Societatis super iis sententiam exquirerent. Primus omnium D. Wallisius, sua de Motibus aestimandis Principia, literis d. 15. Novemb. 1668. datis, ejusdemque mensis die 29. traditis et praelectis, communicavit. Mox eum excepit D. Christophorus Wren, qui Naturae Legem de Collisione Corporum, proximo mense Decembri, ejusque die 17. eidem Societati publics exhiberi curavit: quae in mandatis mox dedit (prae-habito tamen utriusque hujus Authoris consensu) ut ad commodiorem borum Scriptorum communicationem, discussionemque dissusiorem, res tota typis mandaretur. Haec dum apud Nos geruntur, Ecce adfert Nobis tabellarius d. 4. Ianuarij insequentis (St. Angl.) Dn. Hugenii literas, ejusdem Mensis d. 5. (at st. nov.) exaratas, ejusque Scripti, de Motu Corporum ex mutuo impulsu, priores Regulas quatuor, una cum demonstrationibus, continentes. Habebam ego in promptu Theoriae Wrennianae Apographum, idque actutum eodem plane die, sic favente Tabellione publico, D. Hugenio, redhostimentivice, remittebam, dilata interim literarum Hugenianarum (quibus talequid includi, ob molem, et antegressum Authoris promissum, suspicabar) resignatione, donec ferret occasio Nobilissimum et. Sapientisimum Regiae Societatis Praesidem, Dn. Vice-Comitem Brouncker, compellandi. Quo facto, amborumque Regulis in modo dicta Societate collatis, mirus confestim in utroque consensus effulsit; id quod insignem in nobis lubentiam pariebat, utrumque hoc Scriptum praelo nostro committendi. Nihil hic nobis deerat a parte Hugenii, quam ejus consensus; absque quo fas nequaquam judicabamus, ipsius Inventum, maxime cum illud haud integrum eo tempore nobis dedisset,in lucem emittere. Curaeinterim nobis erat, scriptum Ipsius publicis Regiae Societatis monumentis inserendi; simul & Authori d. II. Januar. solennes pro cordata illa communicatione gratias reponendi; addita dehinc (die scil. 4. Februarij) sollicita commonefactione, ut suam hanc Theoriam vel Parisus (quod proclive erat factu in Eruditorum, ut vocant, Diario) vel hic Londini in Adversariis Philosophicis, inprimendam curaret, vel saltem permitteret. Quibus expeditis litteris paulo (927) paulo post secundas accepimus ab Hugenio, scripti Wrenniani de hoc argumento recte traditi mentionem facientes, nil tamen quicquam de suimet scripti Editione, vel Parisiis vel Londini paranda, commemorantes. Unde liquere omnino autumem, ipsum sibi defuisse Hugenium in illa publicatione maturanda; quin imo occasionem dedisse procrastinando, ut laudatus Dn. Wren, pro ingenii sui Sagacilate geminam omnino Theoriam eruens, in gloriae, huic Speculationi debite, partem jure veniret; cum extra omne sit dubium, neutrum horum Theoriae illius quicquam, priusquam Scripta eorum simul comparerent, rescivisse ab altero, sed utrumque, propria ingenii faecunditate, pulchellam hanc sobolem enixum fuisse Solvit equidem Hugenius, ante aliquot jam annos, Londini cum ageret, illos de Motu Casus qui ipsi tunc proponebantur; luculento sane argumento, eum jam tum exploratas hahuisse Regulas, quarum id evidentia praestaret. At non affirmabit ipse, cuiquam se Anglorum suae Theoriae quicquam aperuisse; quin fateri tenetur, tenetur ab eorum nonnullis ad communicationem ejus sollicitatum, nec tamen unquam, nisi nuperrime, ad id faciendum pertractum fuisse. His itaque veritati et Iustitiae litatis, ipsas jam Hugenii Regulas sermone Latino, in ampliorem Eruditorum usum, sic donamus. Regulae de Motu Corporum ex mutuo impulsu. 1. Si Corpori quiescenti duro aliud aequale Corpus durum occurrat, post contactum hoc quidem quiescet, quiescenti vero acquiretur eadem quae fuit in Impellente celeritas. 2. At si alterum illud Corpus aequale etiam moveatur, feraturque in eadem linea recta, post contactum permutatis invicem celeritatibus ferentur. 3. Corpus quamlibet magnum a corpore quamlibet exiguo et qualicunque celeritate impacto movetur. 4. Regula generalis determinandi motum, quem corpora dura per occursum suum directum acquirunt, haec est: Sint Corpora A et B, quorum A moveatnr celeritate A D, B vero ipsi occurrat, vel in eandem partem moveatur celeritate B D (928) B D, vel denique quiescat, hoc est, cadat in hoc casu punctum in B. Divisa linea A B in C, (centro gravitatis Corporum A B.) sumatur C E aequalis C D. Dico, E A habebit celeritatem corporis A post occursum; E B vero, corporis B, et utrumque in eam partem, quam demonstrat Ordo punctorum E A, E B. Quodsi E incidat in punctum A vel B, ad quietem redigentur corpora A vel B. A D C E B A E C D B E A C D B E A C D A E C B D A C D B E A C B D C A D C B A E C E B D E A C B D 5. Quantitas motus duorum Corporum augeri minuive potest per eorum occursum; at semper ibi remanet eadem quantitas versus eandem partem, ablata inde quantitate motus contrarii. 6. Summa Productorum factorum a mole cujuslibet corporis duri, ducta in Quadratum suae Celeritatis, eadem semper est ante et post occursum eorum. 7. Corpus durum quiescens, accipiet plus motus ab alio corpore duro, se majori minorive, per alicujus tertii, quod mediae fuerit quantitatis, interpositionem, quam si percussum ab eo fuisset immediate. Et si corpus illud interpositum, fuerit medium proportionale inter duo reliqua, fortius aget in quiescens. Considerat Author in his omnibus (ut ipse ait) Corpora ejusdem materiae, sive id vult, ut eorum moles aestimetur ex pondere. Caeterim subjungit, notasse se miram quandam Naturae legem, qua demonstrare se posse affirmat in corporibus Sphaericis, quaeque generalis ipsi v detur in reliquis omnibus sive duris sive mollibus, sive directe sive oblique sibi occurrentibus, viz. Centrum commune Gravitatis duorum, trium, vel qu thbot Corporum, aequaliter semper promoveri versus eandem partem in linea recta, ante et post occursum. An 