[108] XXI. Dissertationem hanc de Zoophytis, Regiae Societati Scientiarum Angliae legendam et judicandam praebet Job Baster, Med. Doctor. Acad. Caes. Reg. Soc. Angl. et Holland. Socius. Q U U M varia multumque inter se discordantia, quae de coralliorum, lithophytorum, corallinarum, et id genus naturae operum origine et propagatione, aliquot abhinc annis prodierunt, scripta perlegens, plerosque eorundem authores haec animalculorum, quibus adhaerere deprehenduntur, opus et fabricam existimare, animadverterem, aliis tamen dissentientibus, verasque esse plantas contendentibus; ipse quidem dubius corpora haec examinare, propriisque perscrutari experimentis, decrevi. Read April 2, 1761. Quo facto, tot perfectae vegetationis signa, tamque solida reperi argumenta, ut eadem animalculis, adeo minutis, ut, nisi boni ope microscopii conspici, nequeant, tamque simplicibus, ut paucissimis tantum gaudeant membris, ad opus ullum perficiendum plane ineptis, suam debere originem, existimare nequaquam potuerim. Simul tamen, haec animalcula, apicibus corallinarum non incidere tantum, sed ita cohaerere quodammodo, experiebar, ut adhucdum dubius, nihil satis certi definire aut pronunciare auderem; donec vir magnus Linnaeus, novo has tenebras lumine dispellens, substantias has zoophytorum nomine indigitabat: [109] bat: id est, `` Composita animalcula, in bivio ani`` malium vegetabiliumque constituta, radicata plera`` que caulescunt, multiplicata vita ramis, gemmis `` caeduis, metamorphosique florum animantium, `` sponte sese moventium, in capsulas seminiferas `` transeuntium. Ac si plantae essent zoophyta, sensu `` motuque destituta; et zoophyta verae plantae, sed `` systemate nerveo, sensus motusque organo, in`` structae (a).'' Ulteriori examine haec mihi digna videbatur sententia, quia mire res alias illustrabat, quae antea obscurae et incomprehensibiles mihi fuerant visae. Novo itaque studio et attentione haec naturae opera iterum caepi perscrutari; si forte de eorum origine et propagatione alterius quid certi comperire possem. Haud ignorabam, qua ratione natura ab hominibus ad animalia procedat, quae intellectu atque sensibus parum a nobis differunt: quaque eadem parvis ad talia animalia descendat gradibus, quae vix ullam vitam aut motum habere videntur. Naturae etiam scrutatoribus difficillimum esse molestissimumque noveram, regnum animale in determinatas classes, genera et species distinguere: dum inter ea, quae determinatis caracteribus discreta, et certo quasi orbi inclusa sunt, semper intermediae quaedam species reperiuntur, quae utriusque proxime accedentis speciei quid possideant, et ita copulationem quasi duarum diversarum specierum constituant: colorum ad instar, qui ita commiscentur et quasi pereunt, ut nemo veros cujusque fines determinare possit. (a) Systema Naturae. Edit. dec. p~ 643. Subibat 6 [110] Subibat etiam acutissimum philosophum Leibnitsium ex lege continuitatis praevidisse jam et praedixisse~ historiae naturalis pervestigatione, olim corpora repertum iri, quae aequo jure animalibus ac plantis accenseri possunt: quia corpora quaecunque creata non nisi unicam sistunt catenam, quorum quippe diversae species, instar annulorum diversorum, tam arcte sociatae et copulatae sunt, ut ne sagacissimi quidam sensus, nec ipsa denique imaginatio, ubi unum incipiat, aut alterum desinat, definire possint. Planta est corpus organicum, expers sensus et motus spontanei (b), constans tamen vasis et humoribus, ope radicis (c) corpori cuidam adhaerens, unde vitae et incrementi materiam nanciscitur. Animal est corpus organicum, quod sensu et perceptione praeditum, sponte sua motus quosdam, sibi proprios, edere potest. Hae definitiones, quantumvis inter se diversae, in zoophytis tamen conveniunt: radice corpori cuidam adnexa crescunt, et tamen simul sunt animalia, quae tacta se sentire ostendunt, et escam sibi convenientem (b) Motum, qui in tangendis herbae vivae sive mimosae foliis, maturis balsaminae cellulis seminalibus, coversione heliotropii, anemonoidis, &c. ad solem, in floribus et foliis quibusdam sub vesperam se contrahentibus observatur, his objici posse non arbitror, quoniam is mere mechanicus, non spontaneus est. (c) Dantur tamen plantae, quarum radices nulli adhaerent corpori, quaeque iisdem plane carere videntur: prioris generis sunt hyacinthi, &c. quoties bulbis, inferiore parte sursum conversa, vitro aqua repleto, inseruntur, non minus laete crescentes et florentes ac alii, quorum flos sursum enascitur: ad posterius genus pertinent plantae, quae semper aquae innatare videntur. conspi[111] conspicantes, quorumdam membrorum motu, arripiunt et devorant. Ambas has qualitates, tam diversas, manifesto in zoophytis expertus, quam primum pristinam meam de his corporibus sententiam, prout, experientia duce, veritati magis congruere videbam, mutare non dubitavi. Duo zoophytorum, genera Linnaeus statuit, dura sive lapidea, ut tubipora, millepora, madrepora, quae inter et corallium rubrum locum obtinet; et mollia, ut isis, gorgonia, alcyonium, tubularia, eschara, corallina, sertularia, pennatula, hydra, taenia, volvox (d) quorum octo priora, cum in mari inveniantur, in eorumdem ego naturam et originem, quatenus hic, in Zeelandia, acquiri possint, aliquando inquirere, in animum induxi. Primo proprie sic dictas corallinas examinare disorsus, omnes earum, quotquot mihi oblatae sunt species, non zoophyta, quamvis Linnaeus iisdem adnumeret, sed veras e confervarum genere plantas esse, luculentissime perspexi. Numquam in earum apicibus polypi inveniuntur: semen contra cellulis inclusum (e), eodem, quo aliae plantae marinae, modo produnt. Quod ipsum clarissime vidi, in (d) Quod si definitum definitioni omnino respondere debet, ex laudata modo Linnaei definitione pennatula, hydra, taenia, volvox, vocari zoophyta nequeunt (vera sunt animalia), quia plane nihil in se habent radici simile, multo minus eadem ulli adhaerent corpori. (e) Vide Opuscula mea Subseciva, Tab. i. fig. 3. Corallina [112] Corallina dichotoma, capillari, articulis cylindricis, brevissimis, dichotomiae, subclavatis. Linn. No 7. Sive Corallina ramulis dichotomis, teneris capillaribus rubentibus. Ellis. Tab. xxiv. No 5. e. E. Corallina dichotoma, capillaris articulis omnibus clavatis. Linn. No 8. Sive Corallina dichotoma, capillis densis, cristatis spermophora. Ellis. Tab. xxiv. No 6. f. F. In Corallina capillari, inferne pinnata, articulis cy~ lindricis. Linn. No 9. Sive Corallina alba spermophora, capillis tenuissimis. Ellis. Tab. xxiv. No 7. g. G. Atque de omnibus a Linnaeo enarratis corallinarum speciebus, solidissimis adductus rationibus suspicor, licet omnes illas explorandi occasio nondum mihi contigerit. Penicillus, sive Corallina culmo simplici, ramis fasciculatis, fastigiatis, dichotomis flexilibus inarticulatis. Linn. No 10. Sive Corallina tubularia Melitensis. Ellis. p. 92. Tab. xxxiv. a corallinis, sertulariis aut aliis zoophytis, plane est alienus: vermis enim est tubiphorus, ex scolopendrarum genere, ut clarissime ex earumdem descriptione patet (f). (f) Vide Opuscula mea Subseciva, lib. ii. Tab. iii. fig. 1. Verum [113] Verum allter comparata est sertularia. Quod si attentione sufficiente expendas, quae de coralliorum origine doctissimus Donati (g), et ipse de maximi generis polyporum in tubularia (h) olim dixi; a primo usque initio perfectam omnino adesse vegetationem, persuassimum tibi feceris. Liquet sane, ovula haecce tenerorum instar geniculorum, novorum instar membrorum, matris ex corpore pullulare, postea majora fieri, ramusculorum more succrescere, et tandem ad maturitatem perducta decidere, et lapidem, concham aut corpus aliud durum offendentia, vel glutinosa, qua investita sunt, crusta, vel inaequali ipsius corporis superficie, donec faetus excludantur, inhaerescere. Sola hujus ovuli testa, proprie, natura, si ita loqui liceat, vegetabilis est, perinde atque alia semina parvas aliquot radiculas ad latus ejicit; quibus affixa manet, et primum brevibus crescit articulis. Internum vero hujus ovi animale est, simul cum testa vegetabili, eadem ratione, eodemque tempore adolescit; in ramusculos dispergitur, e quibus temporis progressu, alii flores seu polypi prodeunt, qui suum rursus semen seu ovula, prout vocare libuerit, suo gignunt tempore. Id argumento omni exceptione, ut mihi quidem videtur, majori, probatum comperi, in zoophyto quodam, quod Sertularia abietina, seu Sertularia denticulis suboppositis tubulatis, calycibus ovalibus, ramulis (g) Histoire de la Mer Adriatique. (b) Opuscula Subseciva, lib. i. p. 30. Tab. iii. fig. 4. V O L. LII. Q alternis. [114] alternis. Linn. No 5. Et Corallina abietis forma, Ellisio dicitur, Tab. i. b. B. Et memoratam vegetationem, per quatuor fere, quibus servavi, menses, clarissime perspexi. Sertulariam hanc nactus, vivo coalitam ostreo, perlucido imponebam vitro, aqua marina repleto, quae bis, semel certe, quotidie commutabatur. Quatuor circiter septimanis interjectis, apicem sertulariae hujus haud parum extensum, et ex nova hac parte etiam polypos enasci, videbam. F I G. I. Quo minus per hoc tempus, sertularia nigricante confervarum crusta, materia lanuginosa, sordibusque variis operiretur, et polypi bullacei tanta copia, in iisdem augerentur, ut reliqui inde suffocarentur polypi, impedire non potui: in recentibus tamen, variis in locis prodeuntibus, et adhuc puris ramusculis, vegetatio luculenter conspiciebatur. F I G. III. C. Prius minutus emergebat articulus, qui instar tubuli, ad quatuor, quinque, imo octo linearum longitudinem succrescebat; elapsis aliquot diebus ad latera hujus ramuli, minores quasi gemmulae alternatim regulariter conspiciebantur, quae quatuor aut sex dierum spatio, in perfectos adolescebant polypos. Novo ramusculo laterali emersuro, polypos medii hujus ramusculi cellulis suis latuisse, inclusique mansisse, mihi visi sunt (i). Cum vero teneri hujus ramusculi (i) Roselius, qui in dulci aqua, majori, quam ego in marina commoditate, observare insecta potuit, novem in illa zoophytorum [115] musculi lateralis polypi adulti prodirent, omnes aliquando per totos dies, expansis bracchiolis, suas extra cellulas morari videbam, praecipue affusa, modo recenti, aqua marina. Unde apparet, qua ratione zoophyti stirps, aliarum instar plantarum, crassitie et proceritate augeri possit. Perinde ac eodem, quo illae, modo, in longitudinem excrescit et crassescit. Sola medulla intermedia animalis est. Nonne obryzum et argentum purum, arborum instar et cum ramusculis per substantiam lapidosam fodinarum, excrescentia in iisdem, contigit? Quanto potius animal in planta, ramorum more, crescere potest? Hinc simul patet zoophyton omne proprio ex semine sive ovulo ortum, quamdiu vivit, semper crescere posse. Omnibus historiae naturalis studiosis, qui etiam haec investigandi cupiditate ducuntur, ita experturos, affirmare ausim: mihi sane postea semper ita evenit: dum modo curent, ut haec zoophyta loco subfrigido et in conchis manentia serventur, et recenti aqua quotidie perfundantur. Qui vero tam procul a mari degunt, ut aqua marina difficilius potiri possint, cupiditati tamen suae, polypis plumaceis (polypes a panache) in aqua dulci morantibus, observandis satisfacere licet: quod ego torum genera, aster polyporum nomine, deprehendit. Hi polypi, quamvis sertulariis multo minores, eodem tamen, quo hae, crescentes modo, omnibus etiam, quas ipse in iis deprehendi, qualitatibus gaudebant: modo crescendi per articulos, mansione in cellulis ante productionem novi rami, ne quidem exceptis. Q 2 codem~ [116] eodem, quo hac descripta sertularia, tempore examen institui (k). Ambo enim haec zoophyta, quoad animale, externa facie simillima, primo obtuitu videntur eadem, sed quoad vegetabile spectat, multum inter se differunt, quod in mari multo majus, et ramis magis, quam in aqua dulci, expansis crescit. Miror igitur maxime, viros laudatissimos Ellisium, Jussieum, Donatum, &c. sertulariam tam pertinaciter opus sive fabricam horum animalculorum vocare: cum ipse Trembleyus (l), qui primus et accuratissime hos polypos plumaceos descripsit, jam dixerit, cellulas polyporum opus non esse, ut tinearum cellulae eorumdem opus sunt, sed, in quibus hi polypi latent, cellulas, partem corporis eorum, simul cum illis adolescentem, habendas. Quod si jam hoc Trembleyi dictum, et quae modo de sertularia dixi, vera agnoscas, mox tibi persuadebis, sertularias animalculorum, quae paucis simplicissimisque membris, operari nihil, nihil efficere valent, sed mere passiva, instar floris, instar coryophilli, in tubo suo crescunt et proferuntur, opus neutiquam esse posse. Neque dubitabis, quin sertularia non tot, quot ei insunt polypi, capitum, Animal ~ ~ (m); quia singuli (k) Vel qui fide dignis aliorum testimoniis acquiescit, legat laudatum Roselii opus, cui titulus: Insecten Betustigung, in supplemento sive tomo tertio, p. 595-617. Novem zoophyta sive sertulariae in aqua dulci reperiundae, describuntur. (l) Memoires sur l'Histoire des Polypes. (m) Haec Donati est sententia, in epistola ad Trembleium. Phil. Trans. 1757. p. 57. 4 polypi Philos. Trans. Vol. LII. TAB. IV. p. 117. Fig. II. C C Fig. I. B B B B Fig. III. D E C E B B D d f d D e B f e f d E d B e A A E A [117] polypi singula sint animalia, quae sola natare (n), sibi solis escam quaerere, possunt; sed potius totidem florum, qui semine suo projecto maturi decidunt, planta sit habenda. Liquet etiam~ tantum abesse, ut sertulariae polyporum procreatio ~, ut hi tanquam flores spectati, sertulariarum potius sint productum. Nec minus patet, crustam sive corticem, quo sertulariae toties tectae reperiuntur, quique ex continuis alius, ac sertularia gignit, polyporum generis, cellulis constat, proprie ad sertularias non pertinere; sed alienum extrinsicus allatum corpus esse. Operae pretium ergo erit, accurate inquirere, an non cortex, qui in corallis et titano-keratophytis occurrit, eodem modo alienum ab his rebus corpus sit: et ideo an haec corallia et keratophyta diversa plane origine et alimento, quam ab hoc cortice fruantur? Ut in primo opusculorum meorum subsecivorum fasciculo jam demonstrare conatus sum. E X P L I C A T I O T A B U L AE. F I G. I. Repraesentat ramulum zoophyti, quod appellatur corallina abietis forma. Circa hunc ramulum a mense Septembri 1758 ad Februarium 1759 servatum, interea circumcreverat asper e sordibus cortex: quinque mensibus ad minimum semel quotidie recens aqua marina, priori abjecta, adfusa fuit; et licet non multo in(n) Vide Opuscula mea Subseciva, I. p. 27. et plura similia apud Roselium, loco citato, p. 605~ creverit, [118] creverit, variis in locis laterales tamen emisit ramulos, omnes polypis obsessos. F I G. II. Eundem ramum lente inspectum exhibet. Litterae ambarum figurarum rebus iisdem sunt ad scriptae. A. Truncus sertulariae, qui ostracodermati insedit. B. Aliquot ramuli laterales, dum corallinam servavi, hinc inde emissi, et ab initio polypis obsessi. C. Ramuli apex, qui recens omnino purus est, nec sordibus aut polypis infectus. D. Major polyporum species, principium zoophyti, quod corallina tubularia appellatur, parum increscens. E. Minima polyporum, sive sertulariae polypinae, Linn. 10. species descripta, et aucta magnitudine delineata in primo meo opusculo subsecivo, Tab. iii. fig. 1, A, B, C. Hujus species sexcenta erant, adeo ut continua contractione et motu saepe conspectum obfuscarent. F I G. III. Est apex C duarum priorum figurarum microscopio inspectus. A. Locus ubi a trunco divulsus. B. Duo ramuli laterales cum polypis ex illis, tamquam cellulis, prodeuntibus. Et d. Brachia explicantibus. e. Cellulae, in quibus polypi contractis brachiis se penitus abscondunt, tumque instar maculae albae apparent. XXII. An 