(371) VI. Excerpta ex literis D. Cassini ad P. Fontenay Mathematicum Regium apud Sinas. QUAE circa tuam observationem Mercurii in Sole Cantone habitam meditatus eram, videre potuisti in Academiae Regiae Commentariis, 15 Maii, 1693. editis: Ejus non nisi imperfectum nactus fueram exemplar quod R. P. Gouye aliunde fuerat communicatum,quale ab ipso inter alias observationes anno 1692. editum est, in quo perperam annotatus fuerat ingressus Mercurii in Sole, qui minime observatus fuerat; ut deinde ex <inferred>correcto</inferred> exemplari quod post triennium a P. le Comte qui tecum huic observationi operam dederat allatum est, certior factus sum. Eo tamen ingressu minime usus fueram in re Geographica quando differentiam longitudinum Cantonem inter & Parisios horarum 7 23~ deduxi, ex exitu Mercurii ex Solis disco Cantoni & Norimbergae observato, & ex Eclipsibus Lunae observatis Norimbergae & ~. Itaque stat adhuc quam inde deduxi meridianorum differentia. Reformandi autem fuere calculi Astronomici deducti ex hypothesi ingressus Mercurii quod praestiti comparatione diversarum phasium quarum observationes, in priori exemplari fuerant omissae. Inter quas selectis ~ quae magis invicem salvis Astronomicis hypothesibus ab omnibus receptis congruere videbantur, ex iis invicem comparatis Mercurium medium viae ipsius in sole tenuisse reperi hora 1 26 minutis post meridiem, totamque ipsius moram in Sole fuisse horarum 3 43~ circiter. Quin etiam nodum Mercurii ascendentem ex his phasibus invicem comparatis inveni in gr. 14 32~ Yauri, qui ex saisa ingressus annotatione hora ferme integra verum postponente in gr. 13 8~ ejusdem signi proveniebat. I i i 2 Eva(372) Evanescit igitur suspicio retrogradationis nodorum Mercurii oborta ex comparatione calculi falsae huic annotationi superstructi cum eo quem circa observationes D. Hallei, & D. Gallet anni 1677. habueram, unde nodus hic in gr. 14 9~ Tauri mihi provenerat. Quin potius motus nodi Mercurii in signorum consequentia ex hac comparatione deducitur, quamvis ob ingentem difficultatem loca nodorum ad minutum determinandi ex hac differentia tam brevi temporis intervallo, motus nodorum annuus haud tuto possit determinari. Inclinationem orbitae Mercurii ad eclipticam ex his observationibus deduxi gr. 6 40~ propius accedentem ad tabulas Rudolphinas. Nobis feliciter obtigit Mercurium in Sole conspicere in observatorio Regio Parisiensi die 3 Novembris N. S. exeuntis anni 1697. ferme per tres horae quadrantes. Observatarum a nobis Phasium selectissimae in compendium redactae ejusmodi sunt. Hora 7 23~ cum Sol e nubibus quae horizontem obsederant emersisset,directo ad ipsum Telescopio H. 7. 25~ differentia ascensionis rectae centri Mercurii Occidentalis & centri Solis observata per horologium fuit horarum 0 11~ 52~ Differentia declinationis Mercurii Meridionalis fuit gr. 0 6~ 20~ Hora 8. 3~ differentia ascensionis rectae centrorum Mercurii occidentalis & Solis fuit horarum 0 15~ 30~ Differentia declinationis graduum 0 4~ 42~ Hora 8. 8~ 38~ margo praecedens Mercurii pervenit ad Solis marginem praecedentem Hora 8. 10~ 24~. Mercurius totus emersit e solis disco Telescopio pedum 18 observatus. Ex (373) Ex his observationibus invicem comparatis quantum ex hoc brevi intervallo inferri potuit adventum Mercurii ad medium ipsius semitae in solis disco Trigonometrice deduxi hora 6. 11~ 18~. post meridiem. Nodum vero ascendentem Mercurii in ~ 14 42~. adhuc promotiorem quam per observationes anni 1677. Inclinationem autem orbitae Mercurii ad Eclipticam ex postremarum observationum comparatione inveni gr. 6. 23. quam nihilominus ob breve harum observationum intervallum praeferre non ausim ei quam ex vestris Sinensibus observationibus longe majori intervallo distantibus deduxi. VII. 