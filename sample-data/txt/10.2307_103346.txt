(952) I. De Maximis & Minimis quae in motibus Corporum Caelestium occurrunt. A NTE Keplerum Astronomi universi, per tot retro secula, <inferred>Planetarum</inferred> motum circularem non ansi sunt in dubium vocare, ex praeconcepta, ut videtur, in figura Circuli nescio qua perfectionis Idea. Keplero autem Inventori debetur ea qua nunc utimur Theoria, nempe quod Corpora caelestia Solem ambiunt in communi orbium Ellipticorum Foco situm, ea lege ut Areae Temporibus proportionales radiis ad Solem ductis describantur. Sublimiorem vero postulat Geometriam, ad ostendendum quam ob causam hoc ita se habeat, quodque aliter esse non possit. Hoc in sempiternam celeberrimi D. Newtoni Praesidis nostri gloriam reservatum est. Hujus vestigiis insistens, Corollaria quaedam exhibuit eximius Mathematicus D. Abr. de Moivre R. S. S. in Philos. Transact. No 352 edita; Theoremata scil. parata, quibus determinantur Velocitates sive Momenta Motus tam veri quam apparentis circa Solem, sicut etiam accessus vel recessus a Sole, in dato quovis datorum Orbium puncto. Deinde ut Theoriam systematis Planetici penitius excoleret, ope eorundem Theorematum, dictorum Momentorum Momenta perscrutatus est, ostenditque quibus in orbium punctis fiant Maximae harum Velocitatum mutationes, idque Solutionibus facilitate & concinnitate praestantibus. Sit A B P Orbis Planetae Ellipticus, A P Axis Transversus, C B Semiaxis conjugatus, S Sol, Q Focus alter Ellipseos. Per S ducatur S M ipsi C B parallela: & erit punctum M in quo Maxima cum velocitate crescit (953) scit vel decrescit distantia a Sole, & S M=A C-S C2/A C. Si vero capiatur S L media proportionalis inter Semiaxes A C, C B, erit punctum L in quo <inferred>Maxima</inferred> fit aequatio Centri, ut vocant; sive ubi motus angularis fit aequalis medio Motui: Quod si Eccentricitas non major sit quam in plerisque Planetis, B L= BM quam proxime: Est vero S L=~~A C4-A C2S C2. B L M N D O R E F P S H K C G Q A Si quaeratur punctum N, in quo fit Maxima mutatio Velocitatis motus realis in Curva, Problema Solidum est. Est enim 2 N S=4 A C-2 N Q ad 3 N Q-A C ut A C2-C S2=C B2 ad N Q2~ adeoque si ponatur A C=a, C B=c & N Q=y, habebitur aequatio y32ayy+3/2ccy-1/2acc=~. Qua resoluta erit y sive N Q distantia puncti quaesiti N ab altero Ellipseos foco. In Orbibus autem parum Eccentricis, quales sunt Planetarum, si fiat C D=S Q, & junctae A D aequalis ponatur A K, erit reliqua pars Axis K P=N S distantiae puncti N a Sole quamproxime. Si vero Orbis fuerit Parabolica erit S N ad S P ut 5 ad 4, angulusque N S P erit 53~. 8~ fere, cujus Sinus est 4/5 Radii. At Punctum O, in quo motus apparentis sive angularis acceleratio Planetae descendentis, vel retardatio * ascenden(954) ascendentis Maxima fit, hoc modo obtinebitur. In A C capiatur C G=1/6 A C, ac fiat angulus C S F 30 gr. ducta que S F aequalis ponatur C E, ipsique G E sit G H aequalis. Dico, si distantia S O fiat aequalis ipsi P H, quod in puncto O proveniet Maxima mutatio motus angularis Planerae in Orbe Elliptico A B O P gyrantis; eo ~ in Orbis loco secundae differentiae aequationum centri Planetae reperientur Maximae. Est autem S O=7/6 A C-~1/36A C2 + 1/3S Q2. Quod si Orbis Parabolica ~, ut in Cometis, fiet S O ad S P ut 8 ad 7, angulusque O S P fiet 41o. 24'1/2, sive cujus Sinus sit ad Radium ut 1/4 ~ 7 ad 1. Denique Minima cum Velocitate mutatur directio Tangentis Orbitae in puncto R, si fiat S R aequalis duabus tertiis Axis majoris A B. Quod si Eccentricitas SC minor fuerit quam 1/3 P C, Minimum hoc non locum habet, sed decrescit semper haec Velocitas quacum revolvitur Tangens, usque in ipsum Aphelion; quemadmodum se res habet in omnium Planetarum motibus. Neque etiam in orbe Parabolico obtinet, ob Axem ejus in infinitum protensum. Haec omnia demonstrantur, juxta praecepra Doctrinae de Maximis & Minimis, ex Theorematis praedictis in No 352 exhibits, quae quidem hac occasione revisere Lectorem curiosum non pigebit. II. Apologia 