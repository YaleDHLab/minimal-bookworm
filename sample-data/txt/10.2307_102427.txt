(30) VII. Observatio Anatomica rara de Calculo in Rene invento a Cl. Viro Dre. Wittie, R. S. haud ita pridem Communicata. GEnerosa quaedam annorum 31 modestia, prudentia, pietate, tamque forma corporis quam animi dotibus omnibus numeris absoluta, Anorexia ac ventriculi dyscrasia diu laboraverat, ut vel parum appeteret, & ne quicquam deglutire posset, quod non statim evomuit, cum copiosa aeruginosae bilis per alvum dejectione. Ad hanc accitus multa adhibui remedia Ventriculi viscerumque tono labefactato appropriatissima, unde aliquandiu melius se habebat, ut per aliquot Menses quotidie in apricum prodiret. Verum in herba latebat Anguis, qui ipsam mordicus tenebat miseram, ut non modo in dicta Symptomata recidivationem pateretur, sed & omnia Remedia quae illi prius fuerant proficua prosus respueret, imo ab eis (quid ni dixerim) penitus abhorreret, ut Morbus nullis Medicamentis ab Arte Medica excogitatis esset emendandus. Observavi enim praedicta Symptomata a Calculo in Rene sinistro hospitante processisse, unde novam querelae ansam ei subinde suspicatus sum, & praedixi. Ipsi tandem Mense Julii Aquas Epsamenses acidulas vehementer appetenti, & tunc temporis Tertiana notha insuper detentae, suadebam, ut Aerem istum purum aliquandiu inspiraret, ac Septimanas aliquot hilariter transigeret inter Hydropotas, Aquas vero ut parcius biberet, ne inde calculosa Symptomata magis irritarentur. Post duos Menses reversae omne vergebat in deterius, ut nec quovis Cardiaco per vices, nec Cibo reficeretur, nec in utrumvis Latus prae dolore decumbere posset. Ipsa tandem inter Mulieres Optima, innumeris pressa Symptomatis, Animam in Salvatoris sinum placidissime expiravit 28 Januarii 1679/80. Die (31) Die sequenti, accersito Chirurgo cum consensu Amicorum, coram variis primae notae Testibus cadaver aperuimus, ut Morbi causam penitius investigarem, aliisque detegerem. Pulmones male colorati, subnigri scilicet, plus justo apparuerunt, ac dextrum versus computruisse videbantur, ut Phthifews impendentis (si diutius vixisset) metum incuterent. Ventriculus ultra modum distentus, ac ad instar Vesicae inflatae tumefactus proxime emicuit, ut vel inde ob tenuitatem, ac fibrarum solutionern Tonus ejus necessario debilitaretur, & ingesta vel statim vomitione rejicerentur, vel in alvum cruda sponte defluerent. Corculum admodum exile, ac instar vacuae Crumenae molle deinde conspeximus, cujus Parenchyma, diuturniori Febris supra dictae atque Hectices inde sequentis Calore, in liquore proprio eliquatum, mollitiem contraxerat: Et quidem inde factum est, ut Pulsum constanter haberet undulantem, ut versus finem vix sentiri posset, quin ~ detineretur. Jecur quidem sat sanum, at supra modum extitit largum, quod non solum dextrum pro Naturae instituto occupaverat, sed & ad sinistrum Latus mirifice extendebatur, atque illud etiam implebat; ut non multo minus ad laevam abdominis partem extiterit, quam quod in aliis Lege Naturae in dextra conspeximus, ut Lienem inde depauperatum censeremus, qui parvus plus justo fuit & exilis. Et quidem Jecur utrinque (nempe tam in Sinistro quam Dextro latere) adeo pertinaciter per totum adhaerebat, praecipue in dextro, ut a Chirurgo non sine vi ac difficultate divelli posset. Et quidem hinc evenerat ut per aliquot Menses in latera dormire nequiret, nedum sine dolore in utrumvis inclinare, quin Hepar justo gravius Peritonaeum, Membranam sensus exquisitissimi dolorose distenderet, & Ventriculus praeE 2 ter (32) rer modum debilis ad vomitionem a compressione stimularetur. In concava utriusque Hepatis parte (si ita mihi loqui liceat, cum revera unicum tantum esset in utrumque latus protensum) delituit vesicula fellea, ita ut plane duae extiterint, a se invicem per longitudinem manus meae ad minimum disterminatae, bile turgidulae; quae vero ad laevum Hepar adnascebatur, altera minor erat, & quidem nigrior. Ad Renes tandem deventum est, quorum Dexter scopo Naturae ordinario in unaquaque re conformis erat; neque in ea regione (quantum novi) de minimo Symptomate querebatur AEgra. In Sinistro autem, ubi Morbi somitem, Mortisque causam inesse semper dixeram, Calculum non admodum gravem quidem, aut ponderosum, (cum semiunciam non excederet) sed miro modo tortuosum evulsimus, ceu creta albidum, ac instar Radicis alicujus in tres surculos medio connexos, divaricatum, ad latitudinem trium digitorum. Eheu! Quantos dolores isti Mulierum optimae ipsa Calculi Figura peperat, quae triplici cuspide Renem compresserat, ut in formam sui similem distorqueretur Parenchyma! O quantae Vomitiones inde supervenerant! Ni & illas duabus felleis Cystibus bilem copiose nimis in Ventriculum refundentibus, ut causae partiali tribuendas censeamus. Neque vero dubitandum est, frequentiores alvi dejectiones, a copiosiori quantitate bilis aeruginosae intestinorum, Facultatem expultricem proritantis subinde processisle. An 