[126] XVII. Dissertatio epistolaris de Ossibus et Dentibus Elephantum, aliarumque Belluarum in America Septentrionali, aliisque borealibus Regionibus obviis; qua indigenarum Belluarum esse ostenditur. Auctore R. E. Raspe, Serenissimo Hassiarum Landgravio a Consiliis, et R. S. S. SOCIETATI REGIAE SCIENTIARUM LONDINENSI. P E R S C R I P S I T ad me illustris Pringlius, baronettus: `` Media nu`` per in America Septentrionali, non procul ab `` Ohio fluvio, intra spatium duorum aut trium `` jugerum terrae paludosae, sale faecundae, sceleta `` triginta belluarum majorum inventa fuisse, nulla `` aut rara terra solum sepulta: Si magnitudinis `` ossium atque dentium majorum habeatur ratio, ele`` phantina videri; ob formam molarium dentium, `` qui carnivori potius sint animalis, ambigi cui bel`` luarum speciei tribuenda; quaeri inter naturae stu`` diosos de phaenomeni causis; pro sua in me bene`` volentia et meam rogare sententiam.'' Read May 11, 1769. Hanc dissertationem, quamvis difficultates quaestionis magis ostendat quam solvat, malui judicio vestro potius [127] potius subjicere quam dare aliud quodvis studiorum meorum documentum. Duplex proprie est quaestio; altera, `` de causa, `` quae harum belluarum ossa in Americam Septen`` trionalem transvexerit?'' Altera, `` quae in tam `` brevi spatio concluserit et sepelierit?'' Primam soluturo occurrit: 1. Historicorum Americae constans observatio, omnem hanc novi orbis terram, cum tribus fere abhinc seculis detecta Europaeis patere caepit, nonnisi a quadrupedibus minoribus fuisse habitatam; peregrina igitur videri illa, sive elephantum sive aliarum belluarum colossalium sint ossa. 2. In mentem redeunt ossa majora in Asiae aut Sibiriae borealibus regionibus inventa et obvia, quae subterraneo lucifugo animali, quod Mammout dicitur, tribuit fabula, elephantis aliisque belluis vindicant commentarii Petropolitani et Gmelinus in Itinerario Sibiriaco. Nec in Asiae et Americae solum borealibus provinciis ea occurrunt, effodiuntur etiam in Europae climatibus septentrionalibus. De Britannicis huc pertinentia quaedam in Transactionibus vestris legisse memini. De Suecia fidem faciunt Holmiensis academiae commentarii. Ex Germaniae naturali historia minus vulgatas aliquot observationes addere liceat. Nil moror gigantum ossa, quae credula antiquitas spectanda servavit in cathedralibus quibusdam templis, ut Halberstadensi, Ganderstaemensi, aliisque. Huc facere quidem videntur, sed certiora repeto et primo quidem ex electoratus et ducatus Brunsvicensis naturali historia, diligentius olim a me perscrutata. Recordemini ossium in antris Baumanniano, Schartzfeldensi, et prope Dunam [128] nam in Hercynia effossorum. Ea scriptis eruditorum Leibnitzii in Protogaea et Hollmanni in Commentariis Goettingensibus celebrata sunt, atque cuilibet inspectanti belluarum majorum terrestrium esse videntur, ex parte rhinocerotum ossibus persimilia ab Hollmanno demonstrata sunt. Dentem majorem, elephantinis forma et substantiae textura exacte convenientem et ad Fischbeckam prope Hamelam ad Visurgim inventum, quem Hannoverae in instructissimo suo museo servat mihi amicissimus Andreae, plus una vice manibus versavi. Vidi etiam Blumenaviae prope Hannoveram effossam majorem costam incerti animalis. De specie belluae majoris ad Quedlinburgum effossae, cujus meminit Guerickius Magdeburgensis consul in libro de vacuo, quam maxime anceps est quaestio. Certius pronunciare licet de dentibus, in fundamentis jaciendis urbis Neo-Cassellensis, quam nunc inhabito et per Serenissimi Landgravii Hassiarum in me cumulatam et liberalitatem et gratiam alteram praedico patriam, effossis. Isti elephantini sunt; et cum aliis naturae et artis miraculis in museo publico, mihi ex parte concredito, servantur. Plura non addo exempla, non quod deficiat materies, nam et antiquitas Graeca et Romana et quicquid fere est cultiorum populorum similia adnotavit; adducta vero sufficiunt ad probandum `` in `` omnibus borealibus regionibus et antiqui et novi `` orbis inveniri majorum belluarum ossa, quae vivae `` in illis non supersunt, et per caeli inclementiam `` nunquam in illis generasse videntur.'' 3. Subit accuratius perpendendus situs et natura soli in quibus deprehendi solent. In [129] In stratis lapideis, corporibus matinis mixta, inclusa, tecta inveniri nusquam legi. Delitescunt in cavernis montium ut in tribus illis Hercyniae antris; aut palude, aut terra hortensi, aut limo exterioris superficiei terrae vix contecta atque involuta jacent, quod de Americanis, Sibiriacis, aliisque, ex relationibus fide dignis, constat. Nec etiam, ut corpora marina saxis inclusa, lapidis duritiem et naturam induerunt. Diversimode calcinata, parum aut nihil mutata sunt. In Europae septentrionalibus plagis rarius jam et solitaria fere deteguntur, forte quod exhausta curiositatis materies, et quod diutius habitatae a populis miraculorum et medicamentorum appetentibus, nam ossa hujusmodi, eboris aut unicornu fossilis nomine, in officinis pharmacopaeorum prostant, et nescio quam illis antidoti mirabilem vim tribuerat antiquitas. In ipsis quoque Americae et Sibiriae terris, habita ratione marinorum corporum in lapidem versorum immensae copiae, rariora sunt; et minor utique belluarum terrestrium progenies in natali earum terra, quasi secus non suffectura, observata fuit. Quae omnia si recte animo colligantur duplicem eamque ad rem facientem suspicionem movent; alteram `` alio plane modo haec ossa sepulta esse, quam `` quae profundius in lapidibus latent corpora mari`` na; alteram non esse peregrinas et marinas belluas `` hasce, quarum sunt partes, sed fato suo, aut ho`` minum vi, illas in ipsis hisce borealibus terris, `` olim illis natalibus, exstinctas fuisse.'' Quaestio igitur proposita, jamque solvenda, est de generali quadam causa, quae has belluas, aut sub sole V O L. LIX. S tantum [130] tantum calente degentes, in Septentrionem transtulerit, aut exstinxerit similes illis species olim Septentrionis incolas. Si peregrinas alioque advectas et caeli solum calidioris progeniem statuamus, omnis definitio periculosa videtur. Terrae motuum et Vulcanorum vis, quae insulas produxit et montes, et rationem sufficientem reddit stratorum lapideorum, varie inclinatorum et ruptorum, illisque inclusorum marinorum corporum, nil valet ad advehendas orientis et meridiei bestias. Superficiem terrae fundique marium mutat. Climata inconcussa manent. Diluvii universalis Noachici aut Deucalionei cujusdam effectibus, praeter alia multa, quod supra notavi, obstat, ossa haec vel in cavernis montium, solitis ferarum latebris, aut paludibus aut superiore solum terra, solitaria quadammodo, nunquam corporibus marinis tecta, mixta, inclusa deprehendi. Nec etiam, quaecunque tam mirabili aquarum super omnem continentem effusioni tribuatur vis et potentia, concipi animo potest, quare ossa et cadavera haec graviora ex meridionalibus regionibus in septentrionales transvexerit, eaque in alta potius mediaque continente terra deposuerit, quam in oceani abyssis, nisi forte cum Woodwardo perplaceat diluvii tempore nullam omnino gravitatis fuisse actionem, quod quidem per me licet, neminem vero vestrum rapiet in assensum. Si recurramus ad antiquitatis remotissimae heroas, belluis uti belli instrumentis utentes, easque invitas cum militibus suis aeque forte invitis in ultimam Europam, Sibiriam, atque Americam vi, metuque propellentes, quaestionem non solvimus sed impedimus. 7 America [131] America enim toto oceano ab antiquo orbe divisa, et quicquid dicant veteres, navalis eorum scientia exercitibus cum elephantis in Americam ex Asia aut Europa transvehendis non suffecit. Quatenus etiam lux est in antiquorum temporum historia et moribus, sero quadrupedes in bellum domarunt, elephantos primo nonnisi Asiae et Africae reges. Tenebris vero historiarum, quae maximam antiqui orbis partem premunt, ad fabulas novas fingendas meo quidem judicio abuti non licet, nisi forte de quibuscunque historiae et orbis terris incognitis impune mentiri liceat. Peregrinas igitur non esse nec alio advectas has Septentrionis belluarum majorum relliquias quammaxime prona est conjectura; idque et illi sensere, qui climata terrae mutata, eoque ipso omnem controversiam desiniri posse putarunt. Vereor autem ne eorum hypotheses, nimio autorum ingenio, collapsurae sint. Climata terrae, eodem orbitae, quo circum solem revolvitur, diametro servato, duplici modo mutari atque affici posse videntur; aut magis imminuta istius orbitae sive ecliptices obliquitate magisque ad planum aequatoris inclinata; aut axeos terrae centrique gravitatis sumta quadam mutatione, quae cum climatibus simul et terrae figuram mutat. Prior hypothesis mire arrisit recentioribus quibusdam philosophis, tum quod problema propositum apparenter solvat, tum etiam quod talis quaedam orbitae vel ecliptices inclinatio ejusque obliquitatis diminutio revera accidit, si quidem Eratosthenis atque Hipparchi, novemdecim ab hinc seculis institutis, observationibus sua fides constat. Illi eclipticam ab aequatoris plano suo tempore 23~ 51~ 20~ recedere notaS 2 runt, [132] runt, quam celeberrimus De la Caille nostris diebus 22~ 59~ 1/2 minorem observavit in Promontorio Bonae Spei, uti quidem notavit in Lect. Elem. Astron. Nolo contra antiquarum observationum fidem disputare, nec repetere quae de incertitudine annuarum legum hujus imminutae ecliptices obliquitatis et de causa ejus non perpetua, inter astronomos disputata sunt. Concedam potius multo majorem olim fuisse ecliptices obliquitatem; ipsa vero mea in hujus hypotheseos patronos liberalitate vincam. Quamcunque enim majorem orbitae obliquitatem fingere velint, nunquam tamen eo evitabunt necessario inde provenientes tempestatum anni vicissitudines, naturae elephantorum quammaxime contrarias. Extendant tropicos ad quinquagesimum et ultra latitudinis gradum; intendant quantum velint calorem aestivum, et certe magis intensus fiet majore orbitae obliquitate, et magis directe solis radiis in zonas, quas inhabitamus, incidentibus, quid elephantis, quibus illa hypothesi in nostris regionibus commodas, et vivendi et generandi sedes parare satagunt, inde commodi? Non equidem video: sentio potius, idque sphaeroidea terrae figura ipsaque major ecliptices obliquitas cuilibet perpendenti facile persuadebit, majorem hunc aestivum calorem, constante semestri vicissitudine, majus etiam frigus hibernum insecuturum, quod tantum abest ut elephantorum naturali progeniei in zonis borealibus conveniat ut potius illi quammaxime obstet. Quod ad axeos terrae centrique gravitatis mutationem attinet, ea aut momentanea esse debuisset, aut lenta, et per gradus successiva. Si prius; hypothesis caelum Acherontaque movet, summa miscet imis, omnemque hominum et animalium [133] lium viviparorum progeniem fato subitae mortis, et sine miraculo inevitabilis involvit, in perpetuum interituram et sine novo creationis miraculo non reviviscendam; ejusmodi enim mutatio, quae meridionales zonas olim inter tropicos sitas uno temporis momento boreae objiciat, sine universali terrae ruina exitiali cogitari nequit, si, quod verissimum demonstravit Newtonus, rotatio orbis polos deprimit aequatorem pandit, diameterque terrae per polos ductus minor sit altero aequatoris septem et quod excurrit milliaribus Germanicis. `` Quis talia fando temperet a lacrymis!'' Tam violenta etiam climatum mutatio boreae olim incolarum cadavera sub aequatorem in meridionales terras transvehere debuisset, quod an experientia confirmetur viderint alii quibus haec arrident. Sed lento gradu procedere potuit illa figurae terrae, climatum et axeos mutatio? Concedam. Sed quare non amplius procedit? Quis impedit ne, certo quodam et procedenti axeos mutationi respondente progressu, meridionales plagas cum terrae trepidatione et mugitu versus boream procedentes paullatim deprimat et mergat, boreales vero ad meridiem jam tendentes extollat oceano? Constantes sibi fingamus naturae leges aut nullas. Non enim senescit. Redeo igitur ad illam, quam supra jam indigitavi, suspicionem, suo fato, aut hominum vi, obiisse belluas, quarum ossa nos exercent, ubi deprehendimus, nec peregrinas esse, nec marinas. Ea sola minoribus difficultatibus laborat. Quamvis enim nec climata, nec axem terrae, nec ejus figuram mutandam propterea censeam, sunt tamen quaedam quae obstare illi videntur, quo minus pro generali aliqua phaenomeni propositi [134] propositi causa haberi possit; sed obstare tantummodo videntur. Maximam difficultatem hoc parit, pro elephantinis aut meridionalium belluarum ossibus haberi; Septentrionem et omnem Americam elephantos similisque voluminis animalia non generare; et si animalium et climatum natura constans sit, et perpetua, nunquam generasse. Totius igitur quaestionis cardo versatur circa naturam horum ossium: an revera elephantina aut talia sint, quae animali in septentrione degenti convenire non possint? Et mihi quidem plus quam indecisa videtur illa ossium natura; certe elephanto vindicari non possunt molares dentes, simul cum reliquis in America eodem loco inventi; nec etiam alia ossa in Sibiria et Hercyniae cavernis obvia illi conveniunt, quod accuratius perlegenti commentarios Petropolitanos et Gmelini itinerarium, et sine praeconcepta opinione inspectanti ossa, sat clarum erit. Si per anatomiam omnium quadrupedum imprimis belluarum inter se comparatam, habito respectu ad diversas illarum aetates, quae ossium formam mutant, constaret, nullum cujuscunque animalis os alteri convenire et convenire posse, quod non constat; tum quidem coactus confiterer re vera elephantina esse quae videntur, reliqua quae elephantina non videntur adscribenda speciei nondum nec in India nec alibi terrarum observatae. Quod an difficultates omnes expediat judicate ipsi; ne enim repetam cum nulla hypothesi elephantorum meridionalium sub septentrione ossa conciliari posse, anne admittenda erit alia belluarum species nondum observata, cui molares dentes elephantis non [135] non convenientes adscribantur? Species forte nullibi superstes, si quidem nobis datum est omnes nosse, omnes rite descripsisse? Exstirpata forte aut emortua? Aut etiam nescio in quo mundi angulo, philosopho nulli viso, adhuc delitescens? Quae cum ita sint, licere mihi puto omnia haec septentrionis colossalia ossa uni solum speciei incognitae, olim septentrionis incolae, aut adscribere etiam diversis. Tum me reliquarum hypothesium omnium defectus non vexabunt, et magnis me difficultatibus me explicuisse putabo`` forte ut incidam in Scyl`` lam volens evitare Charybdim, '' quod vestrum judicium esto. Integras ferarum species in Britannia, Germania, aliisque Europae provinciis penitus exstirpatas, aut quam proxime emorituras ipsi nostis, aut quod nocivae habitae fuerint, aut in pellibus et carnibus earum luxuriatum sit genus humanum. De lupis, ursis, alce, uro, plerisque, Caesaris aevo, in Germania Rhenana obviis sermo mihi est. Quidni igitur noxiam aliquam belluae speciem, rarius generantem per longam seculorum seriem exscindere potuisset septentrionalium populorum ab omni historiae memoria celebratum venationis et bellicae fortitudinis studium? Certe ea via ad gloriam ibant omnes, et Herculem et quemvis primi seculi heroa acrem monstrorum debellatorem cantat fabula. Castorum et zibellinorum speciebus simile quid nostris fere diebus accidit, eoque minus de almae naturae lege, species omnes servante, contra me disputari potest; et in seculo quidem pluribus animantium speciebus fatali, et ab homine in omnium sere specierum individua saevo. Species etiam in septentrione non superstites superesse possunt in zonis antarcticis [136] antarcticis nostris borealibus parallelis. Quis negat? quis novit? Elephantorum Africae, Indiae, et Ceylanensium diversitatem quandam notant naturae historici, Ceylanenses reliquis omnibus magnitudine et ingenio praecellere praedicantes. Esse igitur potuit elephantorum species in ipso septentrione, reliquis omnibus praecellens frigoris patientia, et a meridionalibus elephantis non magis diversa quam Lappones aut Hurones diversi esse solent a Nigritis et Malabariae incolis. Sed certi quid pronunciare non ausim. Sufficit, omnium reliquarum hypothesium insufficientiam, naturam situs et ossium ipsorum, tandem etiam exempla exstirpatarum specierum persuadere, quammaxime probabili quadam ratione, belluas quarum ossa in septentrione hinc inde latent, non esse peregrinas, non alio advectas sed indigenas in illis terris, ipsis olim natalibus, vixisse, generasse, quamvis hodie non supersint. Altera jam quaestio de causa, quae tam ingentem sceletorum atque ossium acervum in tam brevi Americae Septentrionalis spatio concluserit et sepelierit? quammaxime est expedita. Latebant in terra paludosa, sale faecunda, rara solum terra tecta; non quod hae belluae de salinarum, dominio et proprietate humana quadam arte et crudelitate, invicem debellarint et fortitudine sua ceciderint in fundo ad praeliandum quammaxime incommodo, quod videri poterat primo obtutu et jocabundo cuidam amicorum meorum videbatur; sed quod salis liguriendi deliciis in paludem allectae, paludosa terra ponderi corporis cedente, haustae, impeditae, sepultae fuerunt, luxuriem et voluptatem morte luentes. Haec [137] Haec fere sunt quae ad solvendas aut impediendas supra nominatas quaestiones mihi quidem dici posse videntur, elegantius forte et doctius dicenda, si magis verborum limatorum illecebris munerumque pretio atque pondere quam dantis et scribentis animo deliniendi et capiendi foretis. Illum vero vobis addictissimum testor, sincera vota pro vestrae Societatis incolumitate et flore fundentem, vestraeque salutis et veritatis omnis cupidissimum. R. E. Raspe. VOL. LIX. T XVIII. Observations 