(567) III. The Anatomy of the Scallop by Dr. Martin Lister, Fellow of the Coll. of Physitians and R. S. PEctinem nactus, ineunte Januario, ejus dissectionem, qua potui accuratione, certe ex uno exemplari, institui. Imprimis vidi cardinem ex concava valva leviter incurvari, & superiniici alteri ac planae valvae, totoque illo latere inter se cartilagine quadam firmiter connecti. Item in ipso medio spatio Cardinis alteram aterrimam robustamque admodum cartilaginem disponi. Hinc adeo mira illa constrictionis vis, & fortasse planam valvam, remi alicujus more movendi, adque pernicitatem & volatus quandam imaginem moliendam: de quo quidem non semel loquuti sunt Veteres, tanquam huic Conchylio peculiari. Apertis autem valvis haec conspicienda sese exhibent. Ad dextram & sub cardine Os cucullatum, instar Ostreae. Velamina autem oris conficiuntur ex concursu branchiarum exteriorum, quae Musculosae sunt, totumque animal a capite ad ani exitum, scilicet sinistram versus e regione oris, ubi inter se rursus connectuntur, circumambiunt. Ex isto antem pari branchiarum exteriorum ea quae planae valvae incumbit, centro suo adhaeret superiori limbo ingentis cujusdam Musculi rotundi, qui ex rectis angulis in mediis valvis inseritur; altera vero exterior branchia similiter conjungitur, alteri capiti ejusdem Musculi centralis. A Musculo vero centrali ambae istae exteriores sive spuriae branchiae, e tenui Membrana & pellucida admodum constant: Et ad medias valvas expansae, leviter iis (568) iis adhaerent, ut moveri inde non possint, tuenturque animalis dorsum, ab aquae injuria, intra valvas receptae, a loco vero istius adhaesionis, crassus quidam Musculus mirificus, tanquam Limbus, incipit. Is autem a me depingitur tantum eo quo contrahitur modo; sed in vivis mire extensilis est, etiam longe ultra margines valvarum. Item Laciniis donatur, & ex rufo variatur lineolis elegantissimis. Multis autem diebus a piscatione nostri pectinis is limbus haud obscure movebatur. Usum autem ejus Sic intelligo; nempe ex contractione incurvata introrsum, more retis cujusdam, cum ambo isti branchiati Musculi extra conchas emissi sint, quicquid intra se complexi fuerint, sibi mutuo adpliciti, ad se rapiunt in victum animalis: Laciniis autem, extremis suis marginibus tenuiter incisis, aquae marina separari videtur, retento cibo. Si qui vero sint alii ejusdem partis usus, me latent; quod nec mores nec victum hujus animalis privatim scio. Illud tamen addere lubet de isto limbo mirifico exteriorum branchiarum, eum posse inservire non piscationi tantum victus, cum, instar retis, admodum extendi extra valvas solet; sed & necationi cujuslibet animalis minuti aut pisciculi, ex forti compressione; i'emque ex motu undulatorio, qui in eo valde notabilis est, posse circumferri victum; eumq; tandem, quacunque parte circuli retiarii sit, ipsi ori exporrigi, ita manus locum quodammodo supplet. Ad veras autem, certe quae ita appellari solent, Branchias venio, hae vero quatuor sunt, leviter flavicantes, atque pectinatim striantur eleganti quodam opere. Illae autem branchiae Musculum magnum centralem circumambiunt, interque se comprehendunt sive incumbunt utero, ejusque Ovario, certe partibus generationi dicatis. Harum (569) Harum autem partium Figurae recte a me ante delineatae fuerunt; & jam vivo quoque animali video ejus partem inferiorem ex croco resplendere; superiorem vero albicare; juxta Os vero processus quidem, duplici foramine apertus, conspiciendus est. Horum autem foraminum Unum, Vulvae exitus existimandus est; &, si androgyni sint pectines(quod suspicor ex perpetua similitudine istius partis in omnibus a me visis, & vivo & conditis) alterum, ad maris genitale membrum exerendum instituitur, atque hactenus de Branchiis & Organis generationi dicatis breviter dictum est. Ad Caput procedo, huic Os labiis circumscriptum est rufescentibus, more branchiarum internarum; at brevibus admodum, & in nestro exemplari crispis, sorte vitiosis & mutilatis. Sub ipsum vero cardinem medium duo praegrandes veluti circuli sive Cavitates instar oculorum (ut oculi non sunt) alicujus Rhombi piscis, oblique positorum. Os vero caputque excipit majusculum Meconium, sub nigrum, ad sinistram vergens. Pone id cor latitat, perque ipsum Pericardium pellucidum conspici potest; excarneo leviter rufescit. Cordis aorta in branchias dispertitur. An vero id solum pericardium sit, quod scilicet proxime adjacet nigro meconio, sive totum etiam illud Figura rhomboide comprehensum, haereo. An pars ejus inferior Vesica Urinaria sit, quaero: carte ex mecorio oritur intestinum rectum, superque pericardium equitans, ad internas branchias protenditur, & musculo centrali ad nectitur. Musculus autem centralis orbicularis est, albus & laevis, magna superficiei suae parte, qua conchae adhaeret: ex sinistra vero parte alio candidiori musculo lacerato distinguitur, & conchae magis formatur. Q q q q Atque (570) Atque haec est partium hujus animalis brevis quaedam enarratio: earum vero usus (exceptis branchiis spuriis) exhibere super vacaneum est, si quidem exanalogia cum reliquis id genus animalibus, a me publicatis, facile intelligi atque explanari possint. aaa. os caputque. bb. meconium aterrimum. c. cor prour subter membranam latitat, dd. pericardium, an vesica urinaria rhomboidos. eeeee intestinum rectum pericardio super equitans. fffff. magnus musculus centralis gg. alius musculus laceratus testis fortiter adhaerens. hhhh. branchiae internae. i.i. uteri prolongati exitus, duobus for aminibus distinctus tanquam in androgynis. kk. uteri pars superior albida. l. l. l. uteri pars inferior crocea. m. m. m. m. m. lumbus variegatus sive musculus retiarius secundus. 