.10 Hori = zon B Fig. 6. bo o A P C B D bo C o A Fig. 7. 2 bo ~ bo o A D o B o A (231) IX. Epistola Domini Antonij van Leeuwenhoek, R. S. S. de Osculis, sive Spiraculis Foliorum Buxi, item de lanugine Malorum Persicorum & Cydoniorum. Delphis, 15. Januarij 1721. N U P E R Cogitationem meam converti ad Frondes Arborum nostratium, tacitusque meditabar num & illae forsitan Osculis sint instructae; cum igitur in Area mea duas haberem Arbusculas, sive Plantas illius Buxi, quae Vulgo Palma Ceres appellatur, folium ex iis unum decerpsi, & in partes divulsum ope Microscopij contemplatus sum. Tum vero partes illas, per quas Transpiratio vel Exhalatio sit, clarissime visu distinxi. Adhaec complures percepi exiguissimos Hiatus, qui lucem transmittebant: Quos tamen commodius majorique numero percepi, cum partes praedicti folij aliquanto essent sicciores. Cum praeterea supra porticum Domus meae, quae Porticus plum bocontecta est, alia staret Arbuscula Buxi; quaedam illius Foliola, partim adhuc virentia, partim exsiccata, mihi ~ curavi, ut illorum Texturam, quantum possibile esset, investigarem: Quod eo Successu feci; ut istiusmodi Oscula, sive Spiracula, in foliis istis clarius Visu perceperim, quam in ullis unquam Fructibus ante percepissem. Ut autem Multitudinem Osculorum, quae in tali Foliolo percepi, velut Oculis expositam haberem; Folium Buxeum Lineali imposui cupero, quod (232) quod in varias partes distinctum erat: Comperique Longitudinem Folij parem esse octonis partibus Pollicis, in decem partes distributi; Folij vero Latitudinem cum medietate pollici, sive quinque decimis partibus exaequari. Jam vero ponamus tali Foliolo Figuram esse Ovatam; adhaec Latitudinem ejus atque Longitudinem conjungamus: Tum exsurget numerus 13, cujus dimidium sit 6 1/2. Dein ponamus idem Foliolum, post illam Latitudinis atque Longitudinis conjunctionem, instar Circuli esse rotundum; illiusque Diametrum 6 1/2 decimis Pollicis partibus ex aequo respondere. Exinde juxta Foliolum ante dictum, locavi Pilum Porcinum; quem adhibito Microscopio contemplatus, judicavi duodecim Buxi Oscula, si sibi contigua jacerent, cum Diametro Pili Porcini Longitudine exaequari; Sexaginta vero Pilos Porcinos judicabam Magnitudinis esse pollicaris. Sequitur decimam quamque Pollicis partem sex Diametris Pilorum Porcinorum Longitudine parem esse; dimidiatam vero Diametron Folioli Buxei cum 19 ~ Diametris Pilorum Porcinorum exaequari. Quae 19 ~ Diametri, si duodecies, id est juxta numerum Osculorum, multiplicentur; ~ numerus 234, quam Longitudinem dimidiatus Folioli Buxei circulus ex antedictis habet. Ut autem quid tali Circulo contineatur supputemus, primo cum Geometris statuendum est; quae proportio est numeri 14 ad numerum 11, eandem Proportionem esse inter numerum quadratum Diametri cujusvis Circuli, & ea quae Circulo ipso continentur. Sequitur unam Folij Buxei Superficiem Osculis 172090 praeditam esse. Cum autem altera Superficies haud paucioribus instructa sit; tandem exsurget numerus 2 Oscu(233) Osculorum 344180, quorum Ope Perspiratio & Exhalatio fiat. Cum Lanuginem illam, quae Mala Persica, vulgo Montana convestit, nupera AEstate sine Microscopio considerarem; Frustula quaedam Mali Persici, ex cortice excisa, ante Microscopium collocavi. Tum vero judicabam Floccos illos Laneos Multitudine pares esse Osculis per cutem Mali Persici diffusis. Et quemadmodum Oscula Fructuum velut inter duo labiola patescere, nec plane rotunda sed aliquantulum oblonga esse, jam ante monui; sic Flocci Lanei, ex Osculis dictis efflorescentes, non omnino rotundi sunt, sed nonnihil plani. Sed & complures in medio Ruga quadam notatos esse videbam. Ut autem Multitudinem Osculorum halitus exspirantium palam proponam; unaque ingentem numerum exhalantium humorum, qui Aerem ingressi in particulas oblongas, sed alias aliis longiores spissescunt, Oculis subjiciam; exiguam Mali Persici portionem delineari & in Icone 3 per A B C D E F G indicari curavi. Ubi quidem A B F G perpusillum est Frustum Mali et Corticis Persici, per B C D E F lanugo Malo adhaerescens designatur. Magnitudinem dicti Frustuli, per Iconem designati, sic aestimare poteris: Tres Vultus mei Pilos Microscopio applicatos habebam, quos Pictori post Iconis modo dictae Delineationem intuendos exhibui. Cum deinde ejusdem Iconis Longitudinem, a G ad A in 16 Partes distribuissem; rogavi quot latorum pilorum Diametros in illa Iconis Longitudine contineri judicaret; qui, ne octo quidem respondit. Quod si verum esse statuamus, quam incredibili Floccorum Laneorum Multitudine necesse est Malum Persicum circumvestiri ~ K k Cum (234) Cum postea Mala sive Pyra Cydonia permaturuissent, quasdam etiam Mali Cydonij particulas ad Microscopium applicavi; & Lanuginem, quae ex Malo Cydonio exhalatur, neque Lanugini Mali Persici Copia cedit, delineandam curavi; quae omnia in Icone 4 designata vides per H I K L M N O. Ubi H I N O perparva est portio Mali Corticisque Cydonij, per I K L M N Lanugo ex Malis Cydoniis exsudans indicatur. Quae Lanugo, licet in Cydoniis longior quam in Persicis, non tamen in illis erigitur, sicut in istis; sed crispando sibi invicem implectitur. 