(543) Observationes aliquot rariores de Morboso Liene, a Spectatissimo Domino D. Nehemia Grew, M. D. ac R. S. Socio cum eadem Societate communicatae. DOmini Thomae Sedgwick Mercatoris Londinensis Filia, decimo quarto suae aetatis anno ad Operum acupictorum Magistram se erudiendam contulit. In quibus adeo mirae fuit Indolis, ut iis solis totos dies, eosque fere continuos, per biennium insumeret. Hinc Melancholicum Temperamentum connatum in morbosum transiit: cui Pallor, Inappetentia, Mensium defectus, atque Tussis comitabantur. Et post tres annos, gravativus Dolor, in sinistro infimoque Latere, qui ad extremum usque diem perstitit, Anno autem aetatis vicesimo ineunte, ex Febre obiitIn aperto Cadavere, Pulmones, Jecur reliquaque Viscera, excepto solo Liene, sana inveni. Hoc vero mirum in modum auctum & tumefactum; nempe crassum supra duos digitos; quatuor latum; longum prope decem. Ita ut, cum Lien Humanum, quoties recte habet, vix quinque uncias pendeat; in hac Virgine, quinque & viginti superabat. Et cum hoc Viscus, sicubi aegrotet, Tumoribus schirrosis & subnigris plerumque indurescat; hic e contra, tota ejus substantia putrescens, quendam emittebat faetorem; mollisque adeo fuit ac digitis palpantibus dissolubilis, ut videretur quasi grumosus sanguis; atque altera pars a prehensa altera, etiam suo pondere disrumperetur. Nihilominus, tam exterius quam intus, rubicundo floruit colore, neque ullo Apostemate, aut materia vere purulenta inficiebatur. Ex solitariis Instantiis, non est Sapientis ~. Liceat tamen ut paulisper inquirendo philosophemur. In(544) In hoc Casu, ista Tria sunt consideranda, viz. Vitae genus, AEtas, AEtatisque Periodus. Primo enim a tam diuturna exercendi desuetudine, vix potuit non evenire inaequalis Alimenti distributio. Quemadmodum itaque Ossa, & sape Viscera, ex inepta Nutritione, supra modum augentur in Rhachitide: pariter & hic Lien, ex eodem Nutritionis vitio, videtur ampliorem molem accepisse. Praecipue, cum secundo, hac vitae consuetudine usa est illa Virgo, non in prevectiori aetate, sed florente adhuc adolesentia. Exercitia enim necessaria sunt, etiam ad debitam nutritionem: multo magis ad Partium aequale Incrementum. Tertio, & in illa ipsa aetatis periodo, qua Menses primo effluere solent. Quibus inde suppressis, vel multum imminutis, iste sanguis, quem desidiosa Natura omisit eliminare per consuetas vias, ex parte in Lienem, quasi quoddam diverticulum, rejiciebatur. Corollarium. Virginibus, nimia Exercitiorum intermissio, inprimis circa finem secundi, aut principium tertii aetatis Septenarii, pessima. 