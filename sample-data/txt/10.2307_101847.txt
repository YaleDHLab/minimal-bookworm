B S D E I Fig: 6 T C m A n E H Fig:5 A E F E D E G C 5 10 15 20 25 30 A O n m L K B [94] A Letter of Dr. Sigismond Konig, Physician of Bern in Switzerland, to the Royal Society, being a continuation of the History of his Patient Margaret Lower; an Account whereof is given in the third Philosophical Collection, of December 10th. 1681. Illustres Nobilissimi doctissimiq; Viri. TAcito tempora gressu diffugiunt, nulloq; sono Annus vertitur, vitae emblemata quibus men sur amur, incitamurq; ea, quae alicujus boni esse possunt, ne sero suspendamus: moti unde, licet adhuc immaturum fructum decerpere, Historiamq; de petrificata nostra (cujus obitum inane expectavimus) continuare, quam occultare maluimus; ne aut Phaenomini hactenus nihil contigisse, aut non observasse putemur. Videmus enim hinc & inde Historiam istam grate acceptam, varijs praelis mandatam, sed non aequaliter ad sensum verborum translatam vel examinatam esse; plurimosq; doctos haec, etsi pauca ob casus infrequentiam, admirari, progressum monere, quosdam vero ad sortilegia, velinter istas species referre, quae fidem oculumq; fallant: Assentirer for san, nisi summus naturae Author in hac prius imperscrutabilia saepius recluderet, physicoq; scrutinio ad redundantem Nominis sui Gloriam rimanda concederet: In hoc dum laboramus Clarissimorum Virorum desiderium nos non impleturos,sed favorem excitaturos speramus. Ab eo quo Historiam secunda Calendarum Octobris Anni Seculi octogesimi primi pertexui, aegra nostra moderate vixit, satq; bene; naturae functionibus (ut ante relatum) in excipiendis & excernendis occupatis, ad decimam octavam Anni octogesimi secunI di [95] di mensis Augusti, qua torqueri, nauseaq; et singultu absq; tamen vomitu agitari caepit: dato cardiaco cum spiritu nitri dulci ad vige simam nonam dictimensis cessarunt symptomata; hac vero superioris & inferioris ventris cruciatibus summis angi, in latera volvi, respiratione impediri, Hysterico Paroxysmo infestari, cum ructibus, cordis palpitatione & oscitatione visa: Occurrebatur Anodynis & Antispasmodicis (omissis clysteribus, quorum usum aegra ob intestinalis motus inversionem valde horrebat.) Succedebant expansiones & jactationes artuum, motus convulsivi totius abdominis, constrictio musculorum laryngis & faucium cum Aphonia tandemq;parturientis dolor sibilo alto se dictitans, quo contractis omnibus membris, alvo dejecit in sequenti, trigesima, calculum Fig. tertiae cruore consper sum; cujus enixum sequebantur altera die duo minores longe, cum haemorrhoidali fluxu, dilaceratisvasis: posthac instar puerperae habita, jusculis restaurata, remediis sublevata convaluit, intraq; septimanas paucas, resoluta jam quasi natura, ad actiones obeundas vires collegit. Haec rerum tristis facies & vicissitudo, hic aegrae status, ab ultimis praeteritorum tolerabilior, in dolorificum versus: Calculi non tantum majoris ponderis sed & durioris substantiae, valdeq; angulosi, nec singulis digestionibus, sed velut in quadam matrice maturescentes abrupti pelluntur, tertia quartave septimana inferne nec ulterius superne excluduntur: Alvus prius libera demum adstringi incipit, & una alterave a constrictione die lapidem parturit: Urinam vesica reddit paucam,potui in quantitate non respondentem, variam, plurimum crassam & turbidam, quaeraro supprimitur, suppressam emingendo antecedit calculus fabae magnitudine majoris, angulosus, caeterisq; per omnia similis: Et quod antehac per intervalla, nunc quotidie contingit, mane dum urinandi motus urget, quantitate aliqua fluente per vesicam prius, nullo velexiguo intervallo, altera vomitu decedit aduncias tres vel quatuor, ejusdem coloris, consistentiae, odoris urinosi, & ex aegrae relatione, multifaria cum nausea, saporis; quaecunq; clarius in spagyrico examine apparuere. Tumet abdomen nec solum ut ante in sinistro hypochondrio durities lapidumq; allidentium sonitus sed in tota ventris dexN ~ [96] tra regione aliquando profundius ob musculorum laxitatem sentitur, magnumq; dolorem circa hypogastrium queritur. Appetit cibum pitumve modicc, qui ex radice Glycyrrhizae, graminis & hordeo usualis est ~ perq; vices aliquid vini tenuioris conceditur. Dormiendo subsultat: Fluunt menses rarius & parcius nec tamen de sistunt: Pulsum habet & languidum,& celerem,& profundum, & interceptum,pro variis Symptomatibus variantem: Respiratio liberior, non valida sed sensu vix perceptibilis: Menteq; plus nunquam movetur: Tandem duodecima Decembris Anni ultimo elapsi, tibia dextra Gangraena ad palmae latitudinem correpta, scarificatione caeterisq; neccssariis curata, nunc Anginanotha, obtonsillarum inflammationem premitur; plurimumq; arteriosi sanguinis e faucibus fluit, majoris for san excernendi lapidis prodromus: revulsionem per phlebotomiam in pede&clysmata tentatam secuta fuit, vigesima Februarij, dejectio faecum naturalium per inferiora; vigesima tertiavero & dejectio faeculenta & rejectio per fauces oleosae clysmatis substantiae, cum faetore absq; lapillis, unde imminens suffocationis metus abstinere jussit. Hic Casus rarus & mirus varia ingenia suscitavit: Naturam enim sortilegia abhorrere cujuscunq; Philosophi sententia est; ip sam vero a limite & communi experientia in aegra nostra plurimum recessisse, si quis antehac proposita Phaenomena in dubium vocavit, nunc specimina credat: Majorum siquidem morborum argumentum existit gravium symptomatum concursus, quae seor sim sumpta, et si explicatu singula leviora videautur, juncta vero ob motus varietatem ardue pugnant. Calculos in humano corpore, ad Macrocosmileges, ex principiis activis, vinculo salino, cum matrice terra & phlegmate, diver simode concrescere docet Analysis; Inq; glandulosis partibus corporisq; ductibus generari nihil ignoti, quod gravissimi Authores testantur, nostraq; observatione constat, praeter renum vesicaeq; calculos, anno seculi septuage simo septimo, Catarin. Scertenleib puellam, excretis tussiendo plurimis lapillis tophaceis, in Nosocomio nostro Phthysi occubuisse; E contra Sabulo multaq; pituita gyp sea in intestinis concreta varie dejecta, Catarinam Blaseram Anno octoge simo in [97] in eodem hospitio integre restitutam esse; Virum Ampl. D. Joh. W. majoris Senatorii ordinis, arthriticum men se Julio Anni octoge simi tertii, utroq; uretere calculis obstructo, ab impedita mictione, decima & septimamorbi die, non juvantibus variis seri vacuationibus, Phlebotomijs & Lithontripticis, Apoplexia obijsse; quos lapides, alterius longe a nostrae aegrotae substantiae, nulloq; acido spiritu ob oleosam impr ae gnationem solubiles, extraxi; Ren sinister naturali duplo, dexter vero triplo major, dilatatis tunicis, multo sero tumidi scatebant,plurimis obhaerentibus lapillis ruffis, asperis,cum ex ureteribus secti essent apice rotundo, for san laevigato in ductu, & forma glandis quercus minoris: Nuperisq; e tonsillis puellae Mariae Haffneriae ad triginta duos tophos secuit Civitatis hujus Chirurgus expertissimus D. Albertus Baurenkoningius: In super a Clarissimo vestro Dn.Doctore Sclareo Historia communicata de calculis felleis rarae magnitudinis pro angustia ductus cholidochj: Et alia filij Ebraei cujusdam undecim Annorum Weinhemii in Palatinatu degentis lapillos diversi generis, immo silices, per virgam anumq; excernentis, ab Urbis Heidelbergae Secretario Cl. D.Z weifelio mihi per scripta. Verum cum similia visu, reipsa plurimum dissimilia sint; ut Natur ae Curiosis oblectationem aliquam, generiq; humano solatium fructumue praestemus, accuratiusq; loquamur, Physico examini calculos hosce subjecimus. 1. Solvendo: Sic spiritus Sulphuris, Vitrioli, Acetiq; affusus, aliquem effervescendi motum incipit, imprimis in ijs qui ventriculo excreti, rarioris texturae, friabiliorisq;substantiae sunt; sed citius, acidis suis particulis inflexos poros ingressis, subsist it, nullamq; solutionem perficit. Salis Armoniaci Spiritus nequicquam movet, & omni modo tentatus, veluti homogeneus subjecto suo, conquiescit. Sed Nitrosus Achilles cuncta destruendo subegit. 2. Distillando per retortam: Oesophago excreti Salis Volatilis cum spiritu & Phlegmate paucum, terrae plurimum, Salisque fixi fere nihil; Posteriores alvo redditi, cum ijs ex vesica ejusdem figurae & substantiae,plus Volatilis,cum pauco ad ~ subacido phlegmate, sed spiritu urinoso forti,modicum fixi salis ac plurimum terrae habebant. Calculorum N 2 horum [98] horum unciae sex exhibuerunt Capitis mortui uncias quinq; cum drachmis duabus, & ex his salis lixivio si vix scrupulum cum dimidio, phlegmatis cum spiritu et immisto sale volatili drachmas quinq; & semis, adhaerente quadam portione recipientis lateribus: Hic liquor junctim sumptus, addito spiritus vini Alkolisati quanto, in Alembico exiguo caloris gradu sublimatus, deposuit in Capite salis volatilis urinosi scrupulos duos & semis. Olei nihil conceptum nisi volatilium fluorem salium eo referre velimus. 3. Praecipitando. Liquor distillatus spiritus Vitrioli additamento in rubram tincturam vertitur, tandemq; crassior evadens quodammodo secedit in fundum; Affusus vero idem spiritus a distillatione residuo capiti mortuo, aut sali inde elixiviato, non aliam quam cum sale & oleo Tartari impetuosam effervescentiam excitat. Sic Lapides nostri constant plurima Terra, Sale Vol. exiguo, acido perpauco, quod sale spirituq; Urinoso infractum & edulcoratum esse, spiritus Armoniaci ejusdem naturae demonstrat, acidorum partibus immixtus eas retundendo & implicando in dulcem Saporem cogit, post non resolubiles. Exin concludimus salium lixiviosorum naturam a salis Tartari non recedere in aegra nostra; & reperta matrice, incorporandi subjecto, accedente acido, motum (effervescentia aliqua praegressa) invicem sisty, inque calculos hosce coire; prout Vitrioli spiritus particulis suis acutissimis & flexibilibus (unde oleosus tangitur) sal Tartari penetrando quidem destruit, sed destructum in sui naturam aliter colligando cogit: In hisce calculis, ut jam ad ~ crasin dispositis, nil praestitit; verum sal fixum, igne sublatis implicandi spiritibus, in suam naturam reduxit, ex qua coagulum constat. E contra, Nitri spiritus acidus quidem, sed ob subtilissimi salis conjunctionem particulis rigidioribus, penetrantissimis, inseparabilibus constans, non tantum una qualitate cuncta solvebat, sed & alter a reunionem impediebat; cum particulae hujus rigidiores, in actu continuae, sese flectere, saliaq; divisa in alienam naturam combinare non valuerint. Spiritus vero salis Armoniaci urinosus, salibus istis vola~ consimilis, exque fixis productus, illa non modo quieta ~. Hinc [99] Hinc longe alia calculorum horum gener andiratio & locus quam eorum qui abs renibus excluduntur; cum hie particulis seri rigidioribus, vel ad pororum renalium relationem crassioribus, sensim obhaerentibus eosq; obliterantibus contexentur; lubrica quidem aqua flexibilibus particulis decidat, salia vero sero innatantia volatilia insensibiliter reticulo huic implicentur, tandemq; in lapideam duritiem accrescant; Quod prius communi experientia constans exhibet senes, quibus crassiores humores minusq; meabiles meatus contingunt, in hunc affectum valde pronos; Posterius distillatione firmatur; etenim imminuendo eju smodi calculos donec collum angustum retortae ingrediantur, prodit spiritus urinosus cum sale volatili multo & aliquo oleo, remanentq; in fundo retortae non commotae figurae lapidum, quae in cineres commovendo decidunt, quaeq; vero rursus affuso distillato liquore in calculos conjunguntur: ex quibus salis volatilis copia & implicandi modus in his optime constant. Qualiter vero & ubi in aegra nostra generentur lapilli & tophi Tartarei (ea in vivis) vix ~ hujus loci & temporis divinare, nisirationi aliquid concedendum foret. Vesicae sub epidermide limpido sero flagrantes,ibiq; ob impeditam cuticulae transpirationem obstructosq;glandularum subcutanearum poros, denegantes refluxum collecto sanguini pellentinon vero quieto ortum debent;cum hic a tempore quo coagulari visus est, nusquam ampullas suscitavit, & secus motui contrarium esset: Mordax vero lancinansq;humoris qualitas atq;inspissatio singularis, acidi in corpore praedominantis argumentum; cujus rimari naturam difficile,cum levissima additione vel detractione motuve humores alterentur,ut ex chylo sanguis, ex sero lympha, ex aqua forti regia generentur, aliisve natur alibus cernere evidens est. Qui humores in receptaculis suis glandulosis, ut locis natalitiis, varie & perversim alterati tantas coagulationes efficient, cum stagnantes exhalato Alkali spirituoso inspissantur & acescunt; haud secus ac analogum sanguini vinum, quod evanidis sulphuris particulis quibuscum acidae incorporatae haerebant, relictis his, in acorem vertitur: Et certe dulcis acidiq;ratio non alia est, quam diver simoda major minorve O ~[100] acutarum partium cum aliis commixtio, actusq; retar datio, ut in saccharo, melle, &c. Hinc sanguis, etsi tandem inspissatus,tamen dulcis linguae occurrit: immo pro tactus ratione magis minusq; feriunt,parva inter titillationem & dolorem distantia. Merito ergo glandulae praeprimis inferioris ventris. seri lymphatici(velpituitae in hoc acidae) receptacula& ergastula, in vitio occurrunt, quo humor, jam heterogeneus ductibus suis, haud exoneratus, atq; e pancreate in duodenum longo intervallo non solutus, acidior evasit: Hinc prior hisce prae utero attribuenda mali labes, (cum naturaliter absque impraegnatione, mensium suppressio ante Annos senectutis nulla contingat) quae in hoc corpore primos effectus latentes ederit, unde restagnans sanguis majorem corruptionem, majoresq; turbas sovebat; non enim subordinatae causae pugnant. Subita vero vesicarum evanescentia ad remediare solventia volatilia commode refertur, quibus obstructiones universi reserare nitebamur; factum unde ut una cum meatibus glandulosis patefactis non modo refluxus resoluto humori datus, sed & magnum pituitae receptaculum pancreas, impetu in intestina & abhinc massam chyli viscosam, indeq; sanguinis universam, humorem contentum acidum effuderit, sicq; diathesin pravam hucusq; continuatam induxerit: Qui Chylus juxta principia sua alius vix statui potest, aegra adhuc in sanis magno aquarum potui ad juvenilem viscerum aestuantium calorem supprimendum dedita; Aquis etsi in hac urbe saluberrimis in subjecto capaci evidentem causam non detrahimus, ex qua consequens obstructio ductuum glandularumve concinnari potuit: Quantum vero vel an contribuat bilis in petrificatione hac vix invenire est, cum haec aliter ac nostri calculi sale lixivioso redundet. Hinc ventriculus, intestina, glandulae primarii generationis loci, quamvis & in vesica secundario procreentur: Latex quippe urinosus primae digestionis vitio ita inquinatus, secundae excrementum, multo acido, saleq; & crasso phlegmate imbutus, in vesica stagnans, in coagulum invicem accedentibus particulis aptis coivit; unde & mucus & calculi absque alterius rei accessu vel dissipationis ope. Qua[101] Quatenus vero ante, silices exiguos variaque ~ evomuerit, cum abhinc vomitu nihil excreverit, causa delitescit in corpore; aquarum tamen pro ratione subjecti occupati diversa, diversa est lapides producendi & incorporandi vis. Pondus specimina probant, non enim desistente agendi vi in subjecto disposito, effectus continuantur, ut decem hactenus libras superarint. Alienae a podagricorum tophis substantiae primos, ventriculo excretos, rarioris compacturae, Aer non ut salia humectando, cum minima haberent, in fluorem, sed rariores minusq; firmiter implexos angulos movendo insensibiliter contritos in pollinem redegit; quemadmodum in vitriolo albo, lignis corruptis exsuccis, aliisque ab aere contingere videmus; contra vero vini spiritus rectificatus raros poros facillime intrans, nec aeris instar vibrans, sibrillas quietas sustinebat. Motus naturam esse renitente objecto circulare vermiculariter at retrograde in nostro subjecto, patet, majoribus lapillis ad angusti portam intra exitum Ilii & principium Coli circa Caecum obhaerentibus, retractis orbicularibus musculosis intestinorum fibris, peristaltici motus inversionem contigisse, causam vero tam violentam ut calculorum, facile valvulam aut ineptam eversisse, aut plane dirupisse. Hoc ostio patente, quid ni stimulata intestina ~ sursum absque excrementis durissimis rejecerint? cum scybala videamus in colicis adeo indurata cellulis inhaerere, tandemq; ad alvum descendere, ut vix coctione solvi, mul~ minus clysmate dilui possint; AEque quidem mirum haec contigisse & etiamnum contingere infartis ductibus crassioribus lapillis, verum ad horum figurae varietatem spectantes, eos non ad intestinorum cavitatem conformari. sed ubiq; lateraliter, immo in aliquibus per ipsa quibus perforantur foramina chylo descensum & clysmatibus ascensum concedere. Urinosi laticis colorem varie immutari,substantiamve alO 2 terari [102] terari pro accedentis vel deficientis ratione quemvis dies docet Caeruleae vero pellucidae contra naturae ordinem succedentis cum tempore alia est perquirenda ratio; illis enim magis minusve bile saturatis intenditur vel remittitur tinctura, aut admixtis variis heterogeneis, vel spiritibus exhalatis incrassatur, inque opacam & virulentam vertitur urina. Cujus collectae excretionem impediebat mucus in vesica, ejus collum glutinans, tantam vero octo librarum quantitatem vesica capere incapax, nisi non naturalem extensionem ei concedamus; qualem in puella sub finem anni septuagesimi secundi Johanna Heuschleria observavi; ad quam ut asciticam accexsitus, quaerenti causas, obtigit inflammatio colli vesicae; Anodyna & post Catheterem applicare jussi, unde incredibilis lotij quantitas libras novem superans, subsidente ventre, continuo fluxit, ipsaque convaluit; Urinas vero non tam in vefica quam renibus, vafisque caeteris redundare superius exemplum Dn. I. W. declarat. Evenire unde potuit ut excedens hujus laticis urinosi quantitas apertis Caeliacae ostiolis in cavitatem ventriculi exudarit; verum propius observantibus constat, urina non redundante ejusmodi fieri vacuationem, plurimum puram, aliquando vero quibusdam chyli ciborumq; particulis mixtam; Nec si quis antecedentem historiam serio examinabit, ne quicquam excretiones ante primas aegrae ingestum, multo minus huc usque datum intelliget, quod urinosum saporem induere valuerit; Nec latex semper redundans vasa sanguifera eructare cogit: Inde ex ipsius rei contingentibus veris aliquid contra naturae leges in hoc corpore contingere, conjicere licet, forsanque continuatae calculorumgenerationis aliqua causa petenda, cum ventriculus nova saburra perversoq; fermento humorum quotidie tentetur; secus jam jam remediis alteratus esset: Memor quidem exempli quod mihi contigit, Anno 1677. in Eva Zubera annorum quadraginta cive urbis hujus, quae enixu partus violento, vesica urina distenta, saetus exitu valide compressa, hacq; violenta causa aperto uracho, urinae per umbilicum integro puerperio majorem portionem exoneravit, demum consolidato hoc, naturaliter fluxit: Ast a naturalibus & manifestis ad non naturalia occulta hactenus concludendum non est. Absti[103] Abstinentiae thema Lentulus noster ad divum Jacoburn primum, Regem Angliae Potentissimum pertractavit,ignotatum transpirationis hujusq; principii circulationis causa varie ratiocinatus; sed ad hanc reflectentes, hominem respirare adq; substantiae deperditae restaurationem refici, Ars statica docet plus insensibiliter ~ corpore excerni transpirando quam per omnes excretorias vias sensibiliter excludi. Ut vir robustus in actione permanens, octo librarum potu ciboq; singulis diebus saturatus, tres tantum vel in summum quatuor lib. manifestis in excrementis deponat, facta tamen digestione amplius non ponderet quam ante cibum sumptum; Hinc coctionum energia omnia imminui inq; spiritus tandem resolvi, & transpirationis, in solutione morborum insensibili & hecticorum devorata substantia, veritas consistit; qua non ob epidermidis constipationem procedente, non opus erat refectione; secus aer inspirari ad spirituum vitalium refectionem debuit, ut expirari possit, sicq; in motu manere; qui ipse aer inspiratus, incrassatus, in vasis in serum versus, urinandi materiam tempore abstinentiae commodam praebuit, ut hydropicos saepius cernimus solo aere, aquosis suis particulis, increscere. Haec sunt, Excellentissimi Domini, quae olim desiderastis, exigua quidem, nisi favore vestro digna ad majora videantur. Plurima horum Calculorum specimina doctis praeclaris amicisq; viris in rei testimonium mittere voluimus, ut si aliquid cum tempore observari velint, hortari dignentur; Inclyti enim Senatus nostri Amplissimi mandato, pro Clementia sua in miseros, aegra nostra publico loco sustentatur & observatur, cautumq; est ne mortua ante exactam eviscerationem sepeliatur, quo publico ex ipsius laudatissimo desiderio aliquid boni redundare possit. Dabam Bernae in Sigism. Konig. M. D. Helvetiis ultima Feb. 1686. Incl. Rpl. Ph. Horum Calculorum specimina duo una mifit Cl. D. Konig, quorum figuras justa magnitudine accurate exhibent Fig. 3 & 4. R. Societas reinovitate permota, voluit eos spagyrico examini subjicere, administrante Chymico excellentissimo D.D. Slareo. Eventume Transactione proxime edenda scies. A 