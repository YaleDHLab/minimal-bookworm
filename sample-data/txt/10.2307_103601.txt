Philos FIG.II. FIG.I F B G H C I A K L FIG.III. E P Q M FIG. VI. Z D E O FIG.IV. FIG.V. S T V W A ~ R FIG.VII. B D G H C N X F Philos.Trans.No. 374. L FIG.VIII. FIG.IX. N O K FIG. X. R B M R B I FIG.XI. FIG. XII. ~. L R B L Y L FIG.XIII. L J Sturt.sculp. III. De Particulis & Structura Adamantum. Epistola Domini Antonii Leeuwenhoek, R. S. Soc. ad Jacobum Jurin, M. D. R S. Secret. POstquam investigando compereram Metalla quaedam, & ipsas etiam Arenas ex perexiguis ejusdem materiae particulis compositas esse, meditationem meam converti ad Adamantem; scilicet num ille etiam ex istiusmodi constet particulis, quae quidem ope microscopii conspici possint. Igitur exiguum quendam Adamantem per microscopium contemplatus, in ea Adamantis parte quae polita non erat, & splendore carebat, complures particulas oculis observavi; & Adamantem ex parvis particulis compositum esse comperi. Verum cum haec nondum mihi satisfacerent; Adamantem in frusta confringere decrevi, ut illum in fragmentis suis considerarem. Ergo Adamantem, malleo impositum, alio malleo semel iterumque percussi, qui sic <inferred>percussus</inferred> in quatuor aut quinque frusta dissiliebat. Quod cum nondum mihi satisfaceret, & Adamantem in exiguissimas miculas comminuere vellem; frustum, quod caeteris majus K k 2 erat, (200) erat, duplici charta circumvolvi, ne quae Adamantis miculae dissiliendo perirent. Hic ego duritiem Adamantis admiratus sum: qui multa vi aliquoties ictus, in quatuor tantum aut quinque frusta sine ullis miculis dissiliebatPosteriora ista Adamantis frustula microscopio etiam admovi: quae cum perspecularer, pene omnia ex minutissimis particulis composita esse comperi. Cum autem frustula illa radiis solaribus objicerem: quandam quasi flammulam ex iis emicare videbam, & quidem majorem, quam unquam vidissem. Frustulum unum oculis notabam, quod locum fracturae suae, planae quidem ac quadratae, soli directe oppositum habebat: qui locus, quantum visu dijudicabam, tribus aut quatuor pilis menti virilis latitudine respondebat. Ex hoc Adamantis frustulo tanta ascendebat copia ardescentium flammularum, ut plures esse numero quam quadringentas judicarem. Flammularum istarum nonnullae, sed numero paucae, sibi erant vicinius junctae, & reliquis majores: unde concludebam, ipsas Adamantis particulas illic etiam aliis particulis majores esse, vel ordinatius esse dispositas. Exinde oculos converti ad aliud Adamantis frustulum, paris circiter magnitudinis cum priori, quod radios solares itidem directe excipiebat; & haud paucioribus exiguissimae molis particulis constare comperiebam. Ex una frustuli illius parte eaque circiter dimidiata, species illae ardescentium flammularum etiam exoriebantur, sed mole minores: in altera medietate flammula quaedam cernebatur, assidue se mobilitans, cum continua quadam coruscatione, quae speciem habebat debilioris fulgetri. Caeterum, postquam ista Adamantis frustula radiis solaribus subduxeram, adhuc multiformes rerum species (201) cies oculis meis objiciebantur. Inter alia, ex singulis Adamantis particulis flammula quaedam in altum emicare videbatur. Porro, novem praeterea Adamantis frustula microscopio applicata habebam: & in eorum septem particulas illas agnovi, quas speciem flammularum ejaculari dixi. In duobus aliis etiam particulas illas agnoscere poteram, ex quibus Adamantem compositum esse statui: sed illae planitiem suam ita soli obversam habebant, ut plures eodem tempore particulas dignoscerem. Mihi autem peramaenum erat spectaculum, tot intueri imagines flammularum, quae omnes colorem praeferebant coruscum, & pleraeque viridantem. Istud autem insolens mihi visum est, quod ad flammularum quarundam extremitatem talis perciperetur in aere motus ac vibratio; tamquam si flammula adeo illic debilitata foret, ut conspicua esse desineret. Prae caeteris autem admirabar, quod ex tali Adamantis particula circumquaque ignis exiret, debiliter rutilans, sicuti cum fulmen e longinquo coruscare videmus. Quod quidem tam crebro intuente me accidebat, ut oculos avertere non possem, nisi jam fatigatos. Verum tam jucundo spectaculo saepius frui decrevi,& frustulum istud Adamantis, donec sponte a vitro decidat, microscopio applicatum relinquere. Neque enim ope glutinosae alicujus materiae affixum est vitro: nisi quod vitrum, antequam illi frustum Adamantis affigerem, humore anhelitus mei irrorassem. Cum tam grato spectaculo solus frui non vellem; quae modo relata sunt, legenda tradidi cuidam N. cui & microscopium in manus tradidi. Cumque post aliquantum morae requirerem; nonne omnia descriptioni meae convenire comperiret; ille prorsus convenire respondit, & admirationem suum super spectaculi insolentia confessus est. Porro, (202) Porro, cum frustulum quoddam Adamantis adhuc microscopio applicatum esset, cujus particulas, lamellarum modo sibi incumbentes, visu dignoscere poteram; haud abs re me facturum putavi, si lamellas istas delineari curarem, quae hic in icone 1 denotantur per A B C. Deinde & aliud Adamantis fragmentum microscopio applicaveram, cujus lamellae, invicem superstratae, sese oculis meis distinctissime offerebant; quae hic in icone 2 designantur per D E F G H I K L M. In hac autem figura particulae illae sive lamellae, quae per F G, F H, F I, F K, & L denotatae sunt, reliquis aliquanto crassiores esse videntur: verum istae particulae ex pluribus lamellis, invicem superstratis, sunt compositae. In ista vero fragmenti parte, quam inter D E F M exprimendam curavi, distinctissime apparent tenuissimae lamellae, ex quarum congerie totum Adamantem concretum esse pro certo habendum est. Priusquam secundam iconem in charta exprimendam curaveram; forte celebris Gemmarius, N. Verbrugge, aedes meas praeteribat, quem ego ad convisendum Adamantis fragmen, sicut microscopio applicatum erat, invitavi. Ille fragmen istud non sine admiratione contemplatus, quasdam se Adamantum glebulas, quae sibi inutiles essent, mihi missurum recepit. Nec multo post bina mihi mittit Adamantum fragmenta: item exiguum Adamantem, ex arte quidem politum, sed sordidum, uti vocant, seu vitiosum. Cum singula singulis microscopiis applicassem, primo fragmentum istud, quod in Fig. 3. per N O P Q R denotatum est, delineandum curavi. Lineolae, quae per totum hoc fragmentum excurrunt, revera non sunt nisi lamellae, ex quibus Adamantes constare modo dixi: & apertius conspiciendas se praebent ad P Q. Ceterum (203) Caeterum ut eorum, quae de hac Adamantis glebula, sive frustulo, jam dixi, clarior atque distinctior sit perceptio; frustulum istud eadem prorsus magnitudine exprimi jussi, quam nudo delineatoris oculo, sine microscopii ope, offerebat: quae vera frustuli magnitudo, in icone 4, exhibetur inter S T. Istud autem tantillum frustulum ex tam multis tamque exiguis particulis compositum est; ut qui non viderit, capere haud possit. In altero Adamantis fragmento, quod ejusdem propemodum magnitudinis erat, lamellae dignosci poterant: & pars illius circiter quinta constabat quinquangulo tam polito, tamquam si ex arte laevigatum fuisset, nisi quod illi affixus esset perexiguus Adamas, qui circiter quartam quinquanguli partem obtegebat; & uti clare visu agnoscebam, etiam ex lamellis, sive particulis lamellarum formam habentibus, concretus erat. Quantum ad perexiguum istum Adamantem; illum quidem ex arte politum, sed sordidum seu vitiosum esse dixi: sordidos enim vocamus, dum vel subflavi sunt, vel rimis aut lineolis deformes: quamvis nonnullae hujus Adamantis rimae atque lineolae nudis oculis conspici non possent; imo, adhibito etiam microscopio, visum pene effugerent. Exiguus hic Adamas erat quadrangulus: prope unum istorum angulorum, intra ipsum Adamantem, varias vidi particulas ab invicem sejunctas; nisi quod aliquantulum sese attingere viderentur, quod initio insolens mihi visum est. Particularum istarum maxima coloris erat subflavi, & altero circiter latior quam crassior: nec splendore cedebat vitro. Reliquis particulis variae erant figurae; nonnullis etiam par splendor ac primae: nec pauciores esse judicabam quam viginti; licet delineator tantum numerum non expresserit. Iste (204) Iste conspectus hanc mihi persuasionem induxit; quo tempore materia, Adamantum productrix, vagabatur in aere; exiguas illas particulas, quae itidem Adamantes erant, priori quem dixi Adamanti adjacuisse: materiam autem adamantinam, quamdiu talis materia aeri insedit, istam Adamantum congeriem paulatim circumvestiisse, & minores Adamantes inclusisse majori. Qua occasione recordor complures me habuisse Crystallos montanas figurae sexangulae: in quarum nonnullis quasi inclusae jacebant figurae quaedam perexiguae & oblongae, coloris subcaerulei; sed tam exiles ut, adhibito etiam optimae notae microscopio, vix agnosci possent. Porro istius Adamantis, quem vitiosum appellavi, veram magnitudinem delineari curavi: quam in icone 5 expressam habes inter V & W. Deinde & perexiguos istos Adamantes, qui in majorem Adamantem inclusi exhibentur in icone 5, seorsum delineandos curavi; quos in icone 6 designatos vides per X Y Z A B C. Ubi per X Y Z denotatur exterius Adamantis latus, quod licet ex arte politum, ope tamen microscopii conspectum, colorem tam fuscum praeferebat. Per Z A B C D E isti denotantur exilissimi Adamantes; quos in majusculo Adamante velut inclusos latuisse praemonui. Cum postea latus Adamantis in icone 5 expressi, cui longe minores Adamantes inclusos fuisse mox dicebam, ad microscopium admovissem, Adamantem istum variis foraminibus pertusum esse comperi; quae ego foramina tunc facta esse censui, quando latus illud poliebatur. Ita nimirum ut exiguissimi, quos dixi, Adamantes loca illa prius insederint, sed poliendo delapsi foramina illa sive puteolos produxerint, quae foramina in icone 5 conspicua sunt inter F G H. Porro (205) Porro exiguum illum Adamantem, inter V W in icone 5 expressum, in latus suum verteram; & ubi crassiusculus erat, novaculum illi aptaveram, ut Adamantem ipsum ictu mallei diffinderem: quod tamen, licet iterato tentanti, non successit. Quare Adamantem charta munda circumvolutum, imponebam malleo; & alio malleo, crebrius tamen feriendo, diffregi. Postquam omnes diffracti Adamantis glebulas diversis microscopiis applicaveram; unam, quae plures qam reliquae lamellas oculis exhibere videbatur, delineatori effingendam tradidi, quae in icone 8 denotatur per I K L M. Haud tamen possibile delineatori fuit eadem perfectione glebulam illam exprimere, qua sese oculis conspiciendam offerebat. Cum autem microscopium, cui frustulum illud iconis 8 applicatum erat, diversum esset ab iis microscopiis, quorum ope alia Adamantis frusta delineari curaveram; Delineator postremum hoc frustulum ea magnitudine expressit, quam sine microscopio conspectum oculis offerebat: quae vero frustuli illius magnitudo in icone 9 exhibetur inter N O. Quaedam ex his Adamentum fragmentis, ope microscopii considerata, jucundos praebebant conspectus: quos etiam nonnullis, talium rerum studiosis, exhibui. Illis autem jucundissimum erat, in uno Adamantis frustulo tam multiplices agnoscere partes: imprimis etiam quod lamellae, ex quibus Adamantes concreti sunt, in duobus Adamantum frustulis valde distincte possent intenosci; nempe dum lamellae istae juxta ductum longitudinis oculis objiciebantur. Exinde studium meum conveti ad examen Crystalli cujusdam montanae, sex lateribus praeditae, cujus longitudo circite respondebat latitudini duorum digitorum, crassitudo vero minori digito. L l Crystallum (206) Crystallum istam in complura frusta confregi, & frusta microscopiis applicavi; disquirere volens num & illa ex superstratis sibi lamellis composita essent: qua ratione Adamantes magnitudinem suam adeptos esse dixi. Sed, tametsi perquisitionem istam saepius iteraverim, ne tantillam quidem lamellam in iis deprehendi. Istud autem in Crystallis, quas quidem prae manibus habebam, plerumque animadverti, in omnibus earum lateribus, quae numero sena erant, transversas protendi lineolas, alias aliis situ aliquantulum superiores; tamquam si illic, increscentibus Crystallis, ortae productaeque fuissent: qua super re, quantumcumque Crystallorum numerum ante consideraverim, atque confregerim, numquam ipse mihi satisfacere potui. Delphis in Hollandia, Nov. 20. 1722. 