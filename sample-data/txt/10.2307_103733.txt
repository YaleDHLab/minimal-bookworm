Praeparatio Caerulei Prussiaci ex Germania missa ad Johannem Woodward, M. D. Prof. Med. Gresh. R. S. S. TArtari crudi & Nitri crudi Siccati ad ~iiii. Pulverisentur minutissime, & commisceantur, deinde admoto igneo carbone detonentur, & habebis Salis Tartari extemporanei ~iiii. Dum adhuc calidum est hoc Sal, pulverisetur subtilissime, & addantur sanguinis Bovini probe exsiccati & subtiliss. pulv. ~iiii. Haec, bene (16) bene mixta, indantur crucibulo, ut tertia pars vacua sit; imposito dein operculo igni committatur, & circumdetur crucibulum carbonibus, ut sensim ardescat, & materia sine praepropera accensione flammam concipiat & ignescat. In hoc ignis gradu teneatur materia, donec flamma & accensio remittat; augeatur demum ignis, ut valde candeat materia, & parum flammae e crucibulo amplius emineat. Remove demum ab igne crucibulum, & materiam mortario ingestam leviter contere, & ad manus habeto aquae ferventissimae pluvialis libras 4 ponderis civilis, cui materiam, adhuc ferventem, immittas, & per semihorae spatium coque; decoctum per linteum coletur, & materia remanens nigra, aquae portioni denuo affusa, igni iterum apponatur, coquatur, & percoletur; id quod eousque continuandum; donec salsedo & acrimonia omnis e materia sit elixiviata, & aqua redeat insipida. Humores omnes in linteo & materia residuos, fortiter exprime, & ubi singula in unum colligeris, igni iterum committe, & ad remanentiam 4 librarum evapora, & ulteriori usui serva, sub. No. 1. ~. Porro Vitrioli Anglici ad albedinem leviter calcinati ~i. solvatur in Aquae pluvial: ~vi. filtretur per chartam & signetur: No. 2. ~. Denique Aluminis crudi ~viii. Solvatur in libris 4. aquae ferventissimae ad omnimodam Aluminis consumptionem, hoc rite peracto, adjunge solutionem Vitrioli sub No. 2. asservatam, quae ex igne fervens ingeratur ollae satis magnae & amplae, & cum lixivio No. 1. seorsim bene fervefacto, combinetur. Fiet ex continenti magna ebullitio, & apparebit color viridis montani seu chrysocollae; effundatur alternis vicibus, durante ebullitione, ex uno vase in aliud, qua cessante, quieti committe. Tum linteo insinuetur, ut aquositas transeat, color vero in linteo remaneat; si igitur nihil humiditatis amplius distillet, cum spathula lignea e linteo (17) e linteo in ollam novam minorem remove; superfunde postea spiritus salis comm. ~. vel ~. & statim apparebit color caeruleus pulcherrimus: quae probe mixta per noctem quiescant, quo facto aquae pluvialis magna quantitas addatur, in gyrum moveatur spathula, & posteaquam resedit materia, aqua decantetur, & recens aqua superfundatur, & eousque labor reiteretur, donec omnis acrimonia sit desumpta, & aqua insipida defluat; hoc pacto praecipitatum tuum summe caeruleum linteo expanso ingere, ut aqua distillet, sensimq; color calore leni exsiccetur usui. N. B. Calcinatio magni momenti est in hoc opere, nam color cyaneus & caeruleus obfcurus ortum suum trahit a calcinatione levi, mediocri, & forti sanguinis arefacti cum sale Tartari, & inde diversitas coloris. Lixivia ferventissima uno eodemque festinatissimo actu sunt confundenda. V. 