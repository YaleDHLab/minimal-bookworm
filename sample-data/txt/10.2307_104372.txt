D B R b P t E g N Q f h e r k c C D Fig. 4. b ~ G m H F E c a n A B C D J. ~ IX. Ad Eclipses Terrae repraesentandas, Machina J. And. Segneri, Med. Physic. & Mathem. Prof. Goetting, R. S. S. UT eclipsis aliqua terrae oculis exhibeatur spectanda, projectio arcuum & circulorum, qui in hemisphaerio terrae illuminato concipiuntur, in planum, servire potest egregie: Sique in ejusmodi pro5 1 2 jectionem [782] jcctionem loca etiam inferantur in superficie terrae sita, urbes puta, littora, insulae, reliqua, addaturque circulus, penumbrae lunaris positum atque magnitudinem exprimens, eique concentrici minores aliquot, uno obtutu lustranda depinguntur loca terrae, quibus eo tempore plane tegitur Sol a Luna, & quibus quaelibet ejus pars visui subducitur. Verum momentanea est ejusmodi imago, cumque ea, quae aliquo temporis articulo adparent, eo verbi gratia, quo centrum penumbrae lunaris discum terrae primum ingreditur, cum magna adcuratione sistat; phaenomena reliqua, prout partim a rotatione terrae, partim a motu lunae, pendent, exhibere non potest: ut illi, qui omnes omnino eclipseos adparentias, quemadmodum sese ordine excipiunt, exhibere hoc modo vellet, plurimae projectiones delineandae forent; quae res maximi laboris est, quemque sperata ex eo voluptas compensare vix potest. Rotata terra iidem quidem manent latitudinum circuli, eademque adeo horum projectio, sed meridiani, sive circuli longitudinum, mutantur assiduo, horumque projectio, & situs locorum terrae, quatenus ab his pendet. Quae considerata, cum aliqua laboris compendia offerre queant, tum, quantum ejus relinquatur, clare docere. Sed globus terrestris artificialis hemisphaerium terrae, a sole quovis tempore illuminatum, minimo labore exhibet. Elevato enim polo supra horizontem, vel infra eum depresso, sic, ut ea elevatio vel depressio sit declinationi solis, ad datum illud tempus, aequalis; vel, quod eodem redit, collocato loco solis in ecliptica globi in ejus Zenith; horizon artificialis finitor fit lucis & umbrae, qui nempe hemisphaerium terrae illu[783] illuminatum ab obscuro distinguit, nihilque superest, quo hemisphaerium illuminatum plane exhibeatur, quam, ut circa axem suum rotetur globus, donec eum obtinuerit situm, quem hora diei requirit. Atque ita, quod in projectionibus difficillimum est, per globum facillime perficitur, naturaeque etiam, quam per illas, convenientius. Quod cum pensitarem, illud verum superesse vidi, quo per globum eclipseos terrae cujusvis omnia phaenomena exhibeantur, uti penumbra lunaris in cum projiceretur, utque machina fieret, qua ejus situs ad quodlibet tempus repraesentari, eaque ad loca terrae in globo designata referri possit. Qua rei facilitatc illectus sum, ut de ejusmodi machinamento cogitarem: idque eum in modum, quem figura adjecta TAB. III. Fig. 4. exprimit, efficere sum conatus. Ea globum terrestrem ~, vulgarem, horizonte suo atque meridiano, circulum gerente horarium, instructum. Horizonti connexa sunt duo brachia lignea, A B, a b, Fig. 4. TAB. III. ejus longitudinis, quae paullulum excedit semidiametrum globi. Eorum brachiorum extremitates alterae, A C D, a c, ita factae sunt, ut comprehendere horizontem possint, & cochleis, quarum una apud D comparet, ad quodlibet ejus punctum firmari. Oppositis vero brachiorum ~, B, b, fulcra insistunt, lignea pariter, horizonti perpendicularia, B E, b e, ejus altitudinis, quae semidiametro globi, cum latitudine meridiani aenei, aequalis sit, sic, ut ducta per summa fulcrorum linea recta, meridianum contingere nequeat. Teguntur fulcra orbiculis aeneis, quos axes perforant ferrei, uttinque prominentes, & firmiter.cum or[784] orbiculis juncti. Eorum axium partes inferiores, fulcris, secundum horum longitudinem inserti, firmantur: quare & orbiculi, situ cum horizonte globi parallelo, redduntur immobiles. Superiores axium partes teretes sunt, & pariter atque orbiculorum superficies superiores, politae: excipiunt autem trochleas aeneas E F G, e f g, orbiculis impositas, sic ut motae utcunque circa axes, plano horizontis parallelae sint. Diametri trochlearum sunt trium fere pollicum, & peripheriae crenam quaeque suam habent, excipiendo filo servituram. Paullo minor est trochlea e f g, altera E F G; nihil enim ex diversitate ista magnitudinis machina detrimenti capit: praeterea vero nihil habet singulare; itaque orbiculo tantum ad h opposito, ne axe excidat, firmatur. Verum altera trochlea, E F G circulum inscriptum habet, in suos gradus divisum, quod ob compendium laboris factum est, cum in partes quocunque numero alio, dummodo satis minutae essent, eodem effectu potuisset secari; adpositusque est indiculus H, numerum earum partium ostensurus: qui quidem ita cum axe cohaeret, ut moveri circa eum, cum aliqua difficultate, possit; sed sic tamen, ut nec indicis motus motum trochleae afficiat, nec vicissim, trochlea mota, index e loco suo deturbetur. Itaque inter trochleam & indicem orbiculus minutus immobilis interpositus est, & index ad axem ita firmatus, ut elatere quoquo versus immobilem eum orbiculum prematur. Tres deinde radii aenei, i k, i l, i m, in i connexi, habentur, aequales angulos, k i l, l i m, m i k comprehendentes; locus autem i foramine minimo pertusus est. [785] est. Elastici sunt radii, & quantum per firmitatem fieri potuit, tenues, longitudine vero i k, sive i l, aut i m, ea quae quartae parti diametri globi proxime aequalis est. Et hoc penumbrae ferendae quasi sceleton reliquis sic adplicatum est. Porro radii foraminula habent apud l & m, per quae traductum filum trochleis circumpositum est secundum m E F G g f e l, extremis inter l & m firmiter colligatis: quare ~ quoque ad partem fili e l m E redditur immobile, radio ejus tertio i k parti fili g G libere incumbente: itaque efficitur, ut, rotata trochlea E F G vel e f g, sceleton ultro citrove, secundum lineam rectam, moveatur. Explorari his ita constructis potuit, quot partes divisionis trochleae E F G responderent globi diametro, hunc in modum. Brachia A B, a b, collocata sunt ita, ut, moto sceleto, centrum ejus i diametrum globi percurreret; idque ut effici posset, horizonte globi, situ cum horizonte terrae parallelo, collocato, demissum ex ~ centro est pendulum i n, puncta horizontis ostensurum, quibus centrum immineret. Itaque, promoto centro secundum totam diametri globi longitudinem notari potuit numerus partium trochleae E F G, quae per indicem H interea transierunt; qui sollicite observatus, memoria retinendus fuit, cum ejus usus, ut & reliquorum omnium quae adhuc descripta sunt, in omnibus eclipsibus repraesentandis, recurrat. Quae sequentur, mutari, pro qualibet eclipsi singulari, debent. Eorum autem primarium est, discus penumbrarum, quem ita efficere conatus sum. Reperta ex tabulis, ad eclipsim, quam exhibere volebam, penumbrae lunaris in disco terrae semidiametro, ut & parallaxi lunae horizontali, sic sum argumentatus: ut parallaxis lunae [786] lunae horizontalis, ad radium disci penumbrosi; sic semidiameter globi terrestris quo utebar, ad quartum, qui radium exprimebat penumbrae, quam globi magnitudo requireret. Diviso eo radio, habita etiam prout convenit ipsius umbrae ratione, in sex partes, (nam in duodecim dividere modulus machinae prohibere videbatur) circulos descripsi concentricos in charta spissiore, & secundum eos chartam ~ armillas dissecui. Harum maximam sceleto k l m ita adglutinavi, ut centrum armillae centro sceleti i congrueret, alteram ab hac rejeci, tertiam sceleto adglutinavi eodem modo, rejecta quarta, pariterque quintam, rejecto circello intimo; sic ut figura oriretur, qualis inter k l m picta est, ejus usus, ut omnibus secundum ea, quae dicenda restant, compositis, loca in globo designata, quaecunque perpendiculariter subjecta sunt exteriori maximae armillae margini, initium videre eclipseos vel finem, ostenderet; quae sub margine ejusdem armillae interiori sita sunt, eclipsim cernere duorum digitorum, quae sub margine exteriori armillae secundae, eclipsim habere quatuor digitorum, & ita porro; quae vero ~ centro posita sunt, totius solis deliquium ~: Nam umbram, propter parvitatem, per ipsum centrum designasse, satis habui. Componuntur autem omnia pro quolibet eclipseos datae momento, hunc in modum. Repertis calculo punctis finitoris lucis & umbrae, quibus centrum lunae discum terrae primum ingreditur, ex eoque iterum exit, haec notantur in horizonte globi, & brachia A B, a b, (Fig. 4. T A B. III.) collocantur, sic, ut, revoluta trochlea E F G, centrum i disci penumbrae k l m super illa transeat, quod an fiat, pendulum i n ostendit. Tempus deinde reperio, quo centrum penumbrae [787] brae in loco aliquo versatur notabili, ut, quo discum terrae primum ingreditur, globumque, meridiani atque aequatoris, sine circuli horarii ope, ita colloco, ut hemisphaerium terrae a sole ~ tempore illuminatum, ejus pars supra horizontem eminens, exhibeat. Trochleam autem E F G revolvo, donec centrum penumbrae i notabili illi loco, ut in nostro exemplo finitori lucis & umbrae, ad perpendiculum sit impositum; quem ejus situm voco primarium, eoque obtento indicem H trochleae, initio divisionis ~. Sic rite ad hoc tempus composita habentur omnia, possuntque ejus phaenomena colligi. Jam, ex tabulis excerpto motu lunae a sole horario, intero, uti parallaxis lunae horizontalis ad motum hunc lunae horarium; sic numerus partium ~ E F G, qui respondet semidiametro globi, supra repertus, ad quartum, qui indicat, quot partes, trochlea revoluta, per locum indicis traducendae sint, ut habeatur situs disci penumbrae, una hora ante vel post tempus, quod primario situi respondet. Collocato ergo disco in hunc locum, rotatoque circa axem globo, uti par est, hujus temporis phaenomena haberi pariter possunt. Reliquorum jam temporum situs obtinentur facile. Diviso enim numero partium trochleae proxime reperto, qui nempe motui horario respondet, ut habeatur motus semihorii, quadrantis horae atque minuti horarii, tabula construi sola additione atque subtractione potest, in qua, notatis temporibus partes appositae sunt trochleae quibus discus penumbrarum moveri antrorsum retrorsumve debet, ut situm accipiat, qui illi tempori convenit. Qua perfecta nihil opus est, quam ut globus secundum tempus rotetur, trochlea 5 K vero [788] vero sic, ut index ejus numerum tempori adscriptum ostendat. Prius illud, si usus circuli horarii concedatur, imprimis expedite, fit, si horae ordine retrogrado adscribantur, utpote motui terrae circa axem suum adcommodato, qui & in figura expressus est. Loca tandem in superficie globi designata disco penumbrae in quovis ejus situ perpendiculariter subjecta, pendulo explorari possunt. Sed uno intuitu lustrantur, toto adparatu radiis solaribus, si commodum visum fuerit, a speculo plano reflexis, ita exposito, ut hi ad horizontem globi perpendiculares incidant. Hoc enim facto a disco penumbrarum in globum umbrae projicientur, earum aemulae penumbrarum, quas luna in terram projicit, ex quibus phases eclipsis, cujusvis loci, qui illis involvitur, perspici possunt. Incommodus hic est motus ~; ei, qui vitro ustorio majori instructus est, lampadem fortasse non ~ substituet, cujus radii a vitro in globum, ejus horizonti normales, projiciantur. Cogitavi quoque de globo eminus per tubum opticum spectando, qua methodo ipse discus k l m in globi superficiem relatus, penumbram exhibet. Verum ad id telescopio amplioris campi opus est: remoto enim adeo globo, ut totus conspici per telescopium minoris campi possit, verendum est, ut loca in eo designata visu distingui nequeant. Cogitavi de motu machinae conciliando, mediantibus duobus horologiis prorsus a se invicem separatis, quorum alterum globum converteret, alterum trochleam: quaeque ut legitime conspirarent, per pendula efficeretur. Verum magis mihi convenire videtur, [789] videtur, ut veniam eorum, quae fortasse perperam dicta sunt, submisse petam, quam ut iis jam plura addam. 