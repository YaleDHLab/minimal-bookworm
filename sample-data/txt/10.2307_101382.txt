Epistola Doct. Johannis Wallisii, PRIMAM Inventionem & Demonstrationem AEqualitatis lineae Curvae Paraboloidis cum Recta, anno 1657. factam, Dn. Guilielmo Neile p. m. asserens; proximeque Dn. Christophoro Wren Equiti, Inventionem lineae Rectae aequalis Cycloidi ejusque partibus, anno 1658. Clarissimo Viro, Henrico Oldenburg; Johannes Wallis S. Octob. 4. 1673. Oxoniae. Clarissime Vir, Qvod ad Rectificationem istius Curvae spectat, quam ego Paraboloidem Semi cubicalem appellare soleo; omnino errat Cl Hugenius (pag.71, 72, Horologii Oscillatorii) cum ejus inventionem primam tribuit Johanni Henratio Harlemensi, Anno 1659. Quippe certum est, eandem Biennio prius invenisse & demonstrasse Guilielmum Nelium Anglum, Equitis Pauli filium: Et, post illum, id ipsum demonstrasse (ne plures nominem) Honoratissimum D.Vice-comitem Brounckerum, & Cl. Wrennium, Anglos; circiter menses funii, fuliique, Anni 1657. atque rem jam tum apud nostros notissimam fuisse; utpote inter eos (Geometras aliosque,) qui (Soc etatis Regiae appellationem nondum adepti, tum solebant in Greshamensis Collegio (post habitas ibidem praelectiones Mathematicas) statis diebus convenire, publicatam & cum plausuacceptam Idque mihi literis suis, Augusto ~ tum sequente, ad me Oxonium datis, indicavit Honoratissimus D. Vice-comes Brounker; suamque (6147) suamque simul demonstrationem tunc misit; ipsissimam illam, quam, Latine redditam, (ne verbulo, quod sciam, mutato) meamque simul (quae paulo serius secuta erat,) in mea ad Cl. Hugenium epistola, tractatui de Cycloide subjuncta, post edidi Anno 1659, pag. 93. totamque simul rei gestae Historiam candide & sincere inserui. Ut mirum sit, Cl. Hugenium prioritatem temporis Heuratio jam tribuere, si ad illa satis attenderit quae tum scripsi; Idq; hoc solo pratextu, quod non apud exteras gentes (nam apud nostros res percrebuit) statim exclamaverit ~. Interea temporis, Cl. Wrennium nostrum, Anno 1658,Cycloidis Curvae (ejusque partibus) aequalem invenisse Rectam, res erat jam tum nota, non in Anglia tantum sed & in Gallia Belgioque; ipsique speciatim D. Hugenio (ut ext suis ad me literis constat) ignorato adhuc Heuratii invento; eumque omnium primum id invenisse, in confesso est. Atqui ne ipse quidem Wrennius praetendit se primum omnium invenisse Rectam Curvae aequalem: Noverat utique~ nec dissimulat, id invenisse Nelium anno praecedente. (Nec quidem ignor are poterat; nam, hac occasione, ipse, inter alios, tum statim, post Nelium, id ipsum demonstraverat:) Hanc tantum sibi praerogativam faciens; quod ipse Curvam Oblatam Rectificaverit; Nelius autem Curvam potius quaesivit Rectificationis capacem, (de Paraboloidum quidem familia, sed quam nemo, quod sciam, Nelio prior speciatim consideraverat.) Wrennii verba haec sunt, (ad calcem suae de Cycloide demonstrationis, quam ab ipso acceptam subjunxi meo de Cycloide Tractatui, pag. 80. seu rectius 73. nam paginarum ibidem numerus perperam notatur;) Quod de nulla Curva hactenus nota (ne quidem aslumpta Curculi quadratura) prius demonstratum suit quam ego haec de Cycloide primaria amicis communicaveram; nisi quod Illustris Juvenis Gulielmus Nelius, curvam quandam ita construendam, ut sit Euthysmi capax, summa cum laude invenerat. Quae certe Wrennius non dicturus esset, si Euthysmus ille Nelii non fuisset suo prior; quo tamen posteriorem esse Heuratianum in confesso est. Eandem autem Nelii curvam esse atque Heuratii, non ambigitur. Eam vero Paraboloeidem esse, non magis dixit Heuratius in demonstratione si a, quam in sua; Nelius sed neque ex earum numero esse quarum puncta quaelibet Geometrice definiuntur, quod in Neliana desiderat Hugenius; (ut neque hic Heuratii partes sint quam Nelii potiores:) quanquam ex utriusvis demonstratione id facile elicitur, (ut nec hic nec ille propterea censendus sit id ignorasse,) ut & ex illa Honoratissimi Brounckeri: (ut de mea nihil dicam; qua nominatim dicitur, & demonstratur esse, Paraboloides Semicubicalis:) Et quidem res erat tam manifesta, ut nemo nostrum (quod sciam) de illo quicquam dubitaverit. Et quidem demonstratio Nelii, prout eam ille primo publicavit, prolixior fuit & fusius explicata; sed Wrennii consilio, in breviorem formam statim contracta, (quam, mihi petenti missam, edidi,) rescissis omibus quae non erant ad Eutbysmi demonstrationem praecise necessaria; (ut non mirum sit, ibidem non omnia comparere, quae alias de natura curvae dici potuissent, utpote ad praesens negotium non spectantia.) Quod postquam a Wrennio resciveram, cupiebam quidem, ut & fusiorem illam fermulam conspicerem; sed, cum, ut a X x x x x x Nelio (6148) Nelio mihi mitteretur, literis petebam, pro responso nuncium accepi, obiisse Nelium; unde factum est, ut illam non viderim. Sed perinde est; nam & eodem sensu, (vim demonstrationis quod spectat,) & eodem quasi tempore comparuit utraque; nescio an paucorum dierum intervalio; certe non tanto, ut alicujus sit momenti, Heuratium quod spectat. Et quidem, contractior illa formula, omnia habet ad demonstrationem necessaria; ipso quidem Hugenio profitente (literis suis ad me datis 15 Julii 1660) his verbis: Fermatii libellum novum simul ad me misit Carcavius, de Curvarum linearum cum rectis comparatione; in quo praecipue agitur de Paraboloide illa, quam jam ante apud nos Heuratius, apud vos Gu. Nelius rectae lineae adaequavit. Post quod non speraveram, ab Hugenio dictum iri (quod jam video) non multum quidem ab invento illo Nelium abfuisse, neque tamen id plane assecutum esse. Atque ego Geometrarum Wrennium, (qui vel D. Brounkeri, vel Nelii demonstrationem a me editam conspexerint) fidem testor, Annon fuerit rem demonstratu susceptam plane assecutus. Sed & Honoratissimum D. Brounkerum testor, annon sua suerit, atque ejusaem temporis, quam suo nomine Demonstrationem ediderem: Et Cl. Wrennium, (qui & ipse Nelio superstes est,) annon prolixior Nelii demonstratio, fuerit (ejus consilio) in eam formam redacta,atque tum temporis,quum ego edidi. Audiebam porro, subidem tempus, idem ab aliis Londini fuisse demonstratum: Sed postquam demonstrationem unam atque alteram vidissem, fueritque (nemine reclamante) pro demonstrato habitum, non eram solicitus plures conquirendi. Atque cum Cl. Schotenius librum ab ipso tum nuper editum(cui Heuratianum hoc inventum subjunxit) mihi(pro humanitate sua) dono misisset, memini, me proximis ad eum literis significasse, Inventum hoc Heuratii id ipsum esse, quod ante duos annos invenerat Nelius; quodque ex eo tempore apud nostros pervulgatum fuit, & a variis demonstratum: quod ipsae (si extant) testabuntur literae Novemb. 26. 1659, datae. Idemque in suis, eodem ipso die ad me scriptis, habet Honoratissimus D. Brounkerus, his verbis, And indeed Heuraets invention is perfectly equipollent to Mr. Neil's, and for ought I know, he might have it from thence. Et quidem abunde testium tum esse posset (dum temporum momenta erant in recenti memoria,) si ulla foret suspicio, post tot tandem annos, litem de hoc negotio motum iri. Et quidem quod ad reliquas istius Curvae proprietates spectat, ejusque genuinam naturam, (quas Heuratius non magis quam Nelius tradidit, sed disertis verbis declinat;) saltem Fermatius (ut ut Vir magnus) non modo non tradidisse sed neque tum perspexisse censendus erit. Quippe ille (quod certe non foret facturus, si satis intellexisset curve illius naturam,) varia se invenisse Curvarum genera gloriatur; quae non sunt nisi eadem ipsissima Paraboloeides, sumptis tantum pro vertice punctis ejusdem curvae aliis atque aliis. Quod in meis ad D. Kenelmum Digby literis Parisios datis 24 Aug. 1660 (biduo postquam libellum illum, a D Digbaeo ad me missum, primum inspexeram,) demonstravi: Idemque in meis ad D. Hugenium, ejusdem mensis die 31 datis, indicavi. Sed metuo ne nimius videar in re perspicua. Nolim (6149) Nolim autem ut haec malo animo dicta putes, sive in Heuratium (qui mihi neque beneficio neque injuria not us est,) sive in Cl. Hugenium, quem magni semper habui, at que habiturus sum, & amicissime semper tractavi; ejusq;atq; inventorum suorum non inquus fuerim aestimator; nedum in Fermatium,summum virum: sed ut nudae veritati testimonium perhiberem, Nelioque jam demortuo; iisque ex nostris omnibus, qui, jamdiu ante Heuratium, id ipsum demonstraverant; atque, ne malae fidei habear, in ea quam hac de re narrationem prius edidi. Vale. 