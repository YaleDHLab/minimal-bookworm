II. De Experimento probandi Spiritum Vini Gallici, perquam usitato, sed revera falso et fallaci. Auctore C. Neuman, Chym. Prof. Reg. Berolin. R. S. S. SI qua rerum naturalium est scientia, e qua multae erroneae opiniones, praejudicia, speculationes, & inde secutae falsae hypotheses atque experimenta extiterunt, Chymia in primis est; quae tamen in se considerata, non nisi certis, in externos sensus incurrentibus Dr. Stukely. (399) rentibus, proinde facillimis, & tuto concludentibus rebus occupata est; quo magis mirandum est, quod quam plurimi ea de re conscripti libelli paucissima vera in se contineant, multo minus necessariae ad rem experientiae respondeant. Hinc etiam aliquantulum modo rei expertus non moratur magnificos & ingeniose excogitatos librorum titulos, apparationes Chymicas, vanasque arcanorum ostentationes, dum protinus, quam fallacibus & incertis opinionibus fundata sint, perspicit. Hos flexus Labyrintheos pervadere, eorumque varias aberrationes attingere, non est instituti nostri; sed impraesentiarum tantummodo de experimento quodam Chymico, fortasse jam multis abhinc annis frequentato, imaginario, & reapse falso ac fallaci, quod tamen quasi peculiare aliquod arcanum & ingeniosum inventum, adhuc dum occultatur, sententiam exponemus, eademque opera demonstrabimus, quod qui tali experimento fidunt, manifesto decipiantur, & quod ad id negotii requisita praeparatio Chymica nullum prorsus fit mysterium, uti venditatur, sed res rudem simplicitatem redolens, admodum vulgaris & perquam notissima. Quantum ad rem propositam: Nonnulli negotiatores in Hollandia, Anglia, Hamburgi, Dantisci, &c. qui maxime in coemendo & divendendo spiritu vini Gallici occupati sunt, certum aliquod experimentum probatorium crepant, idq; pro magno artificio ac singulari arcano venditant, firmiter persuasi, se ope hujus experimenti non solum spiritum vini Gallici a spiritu frumenti, sed etiam genuinum ab adulterato discernere, atque ita in coemendo genuino spiritu vini Gallici, nequaquam defraudari posse. Hinc etiam tanquam indubitatum & infallibile probamentum, imo magnum aliquod arcanum, quod non omnes calleant, adhuc existimatur, adeo, ut nemo hunc liquorem probatorium, nec olfaciendum, neque gustandum (400) standum mihi concedere unquam voluerit, tametsi fide interposita protestabar, me illorum commercio nec nociturum, nec artem hanc cum aliquo communicaturum. Quid quod nec ego ipse, nec illi praenoscere quibant, utrum ego nudo olfactu vel gustu conjectando illico assecuturus essem, quidnam rei sit, & qua ratione paranda esset? Subjectum liquor quidam est subfusco-flavescens, quo adhibito mercatores experimentum istud ita peragunt. Complent primo scyphum vitreum spiritu vini Gallici probando, deque liquore isto in scyphum illum vel unicam, vel duas tresve guttas, pro quantitate spiritus vini infusi, instillant. Quod si bonus fuerit & genuinus spiritus vini Gallici, statim in fundo vitri impleti existit admodum caeruleus color pulcherrimus, qui si caule mundiore agitatur, cum reliquo spiritu permistus, totum vitrum colore cyaneo tingit; sin autem spiritus frumenti sit, ne quicquam cyanei coloris in vitro conspicitur, sed spiritus ille colorem suum primigenium retinet, etiamsi de liquore dicto vel vigecuplo plures guttae scypho impleto instillentur. Sicuti igitur hic modus probandi generatim, putum frumenti spiritum a puto puro spiritu vini Gallici, ex opinione Mercatorum discernit: ita hi consequenter hac hypothesi fidentes de utriusque spiritus vini & frumenti adulterinae commiscelae gradibus diversis judicant. Norunt enim ex conspecto colore caeruleo, nisi hic obscure talis, sed subcaeruleus modo, caesius, glaucus, aut ex cyaneo viridescens appareat, dijudicare, spiritum vini non solum adulteratum, sed etiam quoad gradus tot plusve minusve partibus spiritus frumenti mixtum esse. Equidem lubens fateor, hanc rationem probandi spiritus, ubi primum eam animadvertebam, admiratione quadam & delectatione me affecisse, ita ut eam omnino certam & falsi nesciam primo adspectu cre2 derem (401) derem, quo etiam magis nunc talibus Mercatoribus & Oenopolis, rerum Chymicarum ignaris, inscrutabilem sibi errorem condonare possum. Quum autem animo mecum subinde agitarem, quod nullum adhuc, quantum sciam, demonstrativum experimentum prostat, cujus ope peculiares puri spiritus vini Gallici & quidem rectificatissimi partes constitutivas a spiritu frumenti aeque rectificatissimo distinctas ostendere vel saltem suspicari possimus, sed quod uterque spirituum ex iisdem partibus essentialibus constet, in quam communem qualitatem simpliciter necessaria fermentatione rediguntur, ideo argumentatus quoque mecum sum, quod si qua notabilis diversitas in dictis spiritibus eveniret, ea non a mixto intrinseco tanquam mixto spiritus vini formante, vel a vini indole ex quo spiritus destillatus fuit, sed necessario ab additamento quodam heterogeneo, ad constituendum spiritum vini, qua talem, nullo modo pertinente, ortum ducat, sive sub fermentatione aut destillatione peregrinum quid addatur, sive tingendo, extrahendo, vel ipsa commiscela aliorum liquidorum aut solubilium contingat. Meum non est in solis ejusmodi cogitatis, praecipitatis ut plurimum & fallacibus, acquiescere; quare varia, ad rem pertinentia, experimenta institui, quibus etiam facile impetravi conjecturae meae confirmationem, quod scilicet in ista per dictum experimentum apparenter proveniente diversitate, nulla sit ratione spiritus ardentis vera & essentialis distinctio, sed quod productio coloris caerulei, ex quo differentia judicatur, heterogeneo cuidam, & ad specialem constitutionem spiritus vini plane non requisiti additamento debeatur, atque ita totum experimentum, quacunque demum verisimilitudine sese commendans, falsum sit, fallax, & inutile, id quod jam ulterius comprobabo. Prae(402) Praemonendum autem mihi est quod, cum de additamento hoc spiritus vini, liquore ad experimentum pertinente destitutus, certior fieri non aeque possem, operam dederim sedulam, dictum modo liquorem, utpote ipsummet artificium laudatum, adinveniendi, quamvis ab initio parum in id concitatus, quod eum nunquam, ceu dixi, neque gustu, neque odoratu sentire, nec nisi sub institutis experimentis, eminus intueri licuerit, neque etiam difficultate sua caruissent eum explorandi tentamina (quamvis, ut apparebit, simplex ille sit & satis notus) nisi ab amico, qui Gedani eum quondam gustaverat, percepissem, quod styptico sapore se exhibeat, quorsum cum omnia mea experimenta dirigerem, tandem reperi, quod arcanum illud tanto in ~ retio habitum aliud nihil sit, quam mera solutio Martis in acido vitriolico, sive ex Marte cum spiritu vitrioli soluto, & cum aqua diluto, sive ex vitriolo Anglico, sive ex vitriolo quodam Venereo-Martiali, praecipitando parato, sive ex minerae cujusdam Martis, qualis Hassiaca est, extractione constet, quamvis color caeruleus omnium elegantissimus cum ultima, nempe cum sic dicto liquore terrae Martis solaris appareat: quo saturatior solutio est, eo minus ejus pro experimento faciendo requiritur. Quamvis autem liquoris hujus, utpote jam dudum cogniti, nova non sit inventio quousque tamen pro experimento illo probatorio adhibetur, res mihi nova omnino fuit, & perquam grata, tum quod antea cogirando in eam nunquam sponte inciderim, tum quod in secretis haberetur a Mercatoribus, & pro arcano sollicite servaretur, tum etiam & quidem potissimum ideo quod per experimenta mea accessorium illud, spiritui vini, qua tali, peregrinum & minus essentiale, colorem vero caeruleum proprie cum liquore dicto producens, quid sit, & quanta fallacia, imo falsitate 3 manifesta (403) manifesta laboret experimentum probatorium detegere & propalare potuerim, quae praecipua mihi causa fuit, ob quam observationem hanc inclytae Societati exhibere gestiam. Additamentum autem illud flavedinem primum spiritui vini Gallici concilians, hinc & sub experimento caeruleum colorem provocans, lignum quercinum est, sive segmenta aut ramenta ejus cum spiritu vini infundantur, sive in dolio quercino novo servetur spiritus, usque dum flavedinem ex ligno extraxerit; quo magis autem flavescit ille, eo magis caeruleus quoque cum liquore martiali evadit sub experimento, nisi croco vel alia quadam re flava tinctus fuerit. Quod autem totum negotium non nisi ligno quercino debeatur, experimento sequenti in contrarium facto, confirmo: Assumo nempe spiritum frumenti, eundem, qui cum liquore neque caeruleum colorem exhibet, neque ullam aliam mutationem subit, atque ideo a mercatoribus pro puro frumenti spiritu judicatur, huic indo ramenta quercina, & infusa relinquo, donec spiritus frumenti flavendinum spiritus vini Gallici fere contraxerit, filtrato huic spiritui dum liquorem vitriolicum, sicuti spiritui vini Francici, instillo, eundem colorem caeruleum & aeque elegantem acquiro, nulla ne levissima quidem diversitate, aut dissimilitudinem indicante phaenomeno interveniente; quod abunde testatur, omnem mutationem coloris ex ligno quercino originem ducere. Possumus quoque spiritum frumenti cum alio quodam, analogia ad lignum quercinum accedente, cum gallis, v. g infundere, sequente similiter experimento. Succedit quoque res quodammodo cum cortice granati & aliis vegetabilibus adstringentibus, omnium tamen optime cum ligno quercino, cui cortices granatorum longe sunt inferiores, violaceum potius, quam L l l caeruleum (404) caeruleum colorem, & cum agitatur, viroris aliquid trahentem, exhibentes. Notatu dignum est, quod perparum liquoris ex ligno quercino extracti sufficiat ad qualitatem spiritui frumenti bene multo inducendam, pro caeruleo colore, cum dicto saepius liquore, exhibendo, siquidem cum gutta unica infusi ligni quercini dimidiam spiritus frumenti unciam pro experimento subeundo aptam reddidi. Liquorem sive solutionem ex puro vitriolo Martiali, nullatenus Venereo, constare & paratam esse debere, exinde apparet, quod experimentum 1. cum Gosslariense, Ungarico, Dantiscano, omnibusque similiter mixtis vitriolis, quae qualitercunque venerea vel~ cuprea sunt, pro copia cupri commixti plus minus male succedat, & colorem valde dilute caeruleum, seu caesium producat. 2. Quod cum puro vitriolo Veneris plane non succedat, nec ullum colorem caeruleum provocet, sicuti id variis experimentis, infra in ejus testimonium allatis, tentando didici. Dicendum adhuc restaret ut, quibus de causis & quomodo color iste caeruleus oriatur, explicarem; quia vero rem pro incipiente, vel diluto, atramentorio scriptorio habeo, cujus ingredientia, colorem suppeditantia, praecipua ex iisdem, nempe ex vitriolo Martis & adstringente vegetabili constant, de quibus D. Lemery scite & copiose disseruit (v. Histoire de l'Academie des Sciences l'annee 1707.) hunc potius~ allegare volui illis, qui talibus delectantur, quam observationem hanc meam allegatis hujusmodi complere & extendere. Qui opticis aliisque Philosophicis~ rationibus capiuntur, D. Boyle, D. Newton, & alios legant, qui de coloribus scripserunt. Sub finem discursus mei paucis commemorabo, quod inter Gallici vini & frumenti spiritum, purum nempe (405) nempe hunc & cum cura destillatum, non alia quam peculiaris odoris & saporis in Francici spiritu vini a vinaceis, petiolis & acinis uvarum oriundi differentia indagari debeat, licet idem quoque odor & sapor variis modis spiritui frumenti conciliari atque hic ita in Francicum adulterari queat, ut eam vel peritissimus pro genuino Francico aut ad minimum pro frumenti spiritu plane non habuerit, unde apparet~ quod uti primo allegatum, ita & alia experimenta spirituum ardentium probatoria nullius, vel saltem insufficientis usus sint. E L E N C H U S. Experimentorum in rem praesentem factorum. I. Primum octuplas paravi solutiones vitriolicas, pro qualibet drachmas duas vitrioli & unciam unam cum dimidia aquae communis destillatae recipiendo. Habui autem solutiones vitrioli. 1. Goslariensis, 2. Gedanensis, 3. Hungarici, 4. De Cypro, 5. Anglici, 6. Martis cum oleo vitrioli parati, 7. Martis ex vitriolo venereo martiali per praecipitationem facti, & 8. solutionem minerae Martis Hassiacae, vel sic dictae solaris, cujus itidem binas tantum drachmas ad dictam aquae quantitatem assumpsi. II. Deinde triplices feci adstringentium vegetabilium extractiones per infusionem, ad quamvis unciam vegetabilis libram unam medicam spiritus frumenti, qui a liquore probatorio antea instillato nihil plane caerulei ostenderat, accipiendo; fuerunt autem extractiones 1. Ligni quercini, 2. Gallar. Turcic, 3. Granatorum corticum. III. Tertio: Cum tribus hisce admodum saturatis extractionibus, triplicem quoque Gallici vini spiritum adulterinum, colorem saltem & flavedinem imitando, ex L l l 2 frumenti (406) frumenti spiritu effinxi, & quibusvis octo spiritus frumenti unciis unam extractionis unciam singulatim commiscui. IV. Denique: Ordinarium sumpsi spiritum vini Gallicum flavescentem, atque etiam ordinarium recens destillatum spiritum frumenti, & de utroque, secundum ordinem modo dictum cum solutionibus vitriolicis, experimenta cepi ac successive institui. V. Infudi nempe quavis vice unciam dimidiam spiritus vini Francici in vitrum mundum infra acuminatum, & solutionis vitriolicae uni am, vel si non sufficeret ad caeruleum colorem proferendum, duas, tres usque ad quatuor guttas instillavi, vidique diligenter attendendo, quod spiritus vini Gallici dictus 1. cum solutione vitrioli Goslariensis pallide caeruleum, 2. cum solutione vitrioli Gedanensis, & 3. vitrioli Hungari~ ci itidem subcaeruleum, 4. cum solutione vitrioli de Cypro autem nullum plane caeruleum~ sed subviridescentem colorem induerit, 5. cum solutione vitrioli Anglici, atque 6. cum solutione vitrioli Martis, cum oleo vitrioli parati, itidemque 7. cum solutione vitrioli Martis per praecipitationem facti, valde elegantem, sed cum liquore Martis solari sic dicto, seu solutione minerae Martis Hassiacae, amaenissimum colorem caeruleum acquisiverit. Causam diversitatis hujus supra jam dedimus. VI. Cepi porro pro quovis experimento probatorio dimidiam itidem spiritus frumenti unciam, ~ cujusvis solutionis vitriolicae unam, duas, tres, imo decem & plures guttas instillavi, sed a nullius neque etiam ipsius liquoris saepius dicti commiscela, quamvis plus ad hunc, quam ad Gallici vini spiritum additum fuerit, ullam ne levissimam quidem livedinem caerulei coloris observare licuit. VII. (407) VII. Postmodum assumpsi dicti sub numero III. & de eodem spiritu frumenti, triplici modo imitando efficti spiritus vini Gallici unciam dimidiam pro quovis experimento, eandemque cum ordinario spiritu vini Francici factam, ac sub numero V. commemoratam instillationem cujusvis solutionis vitriolicae institui, & ecce conveniebant experimenta cum genuino, & cum adulterato hoc spiritu vini Gallici facta, per omnia phaenomena; nisi quod propter combinatas variorum vegetabilium extractiones aliq a hinc inde, quamvis admodum levis differentia interven ret, uti ex sequentibus apparebit. VIII. Spiritus frumenti cum extractione gallarum ab instillata solu ione vitrioli 1. Goslariensis, itidemque 2. Gedanensis nigrescebat quodammodo, 3. cum solutione vitrioli Hungarici ab initio, sub instillatione, dabat quidem aliquid caerulei, sed inter commiscendum perdebat penitus, 4. cum solutione vitrioli de Cypro plane non tingebatur, 5. cum solutione vitrioli Anglici eleganter caerulescebat, & 6. cum solutione Martis utroque modo parati, ab initio quidem caeruleo, sed commiscela vero & interagitatione cum caule pennae, violaceo colore tingebatur; denique 7. cum solutione minerae Martis, & quidem una saltem ejus gutta, mixtus hic spiritus frumenti egregium acquisivit colorem caeruleum. IX. Spiritus frumenti extractione corticum granatorum, ceu dictum, imbutus, cum solutionibus vitriolicis, juxta ordinem praecedentem confusus, parum vel nihil caerulei provocavit, & circa priora quatuor puncta, eodem fere modo, se exhibuit, atque supradictus frumenti spiritus gallarum extractione impraenatus, in posterioribus quoque experimentis mox viridiusculi quid, mox atramento aemulum ostendebat. X. E contrario spiritus frumenti extractione ligni quercini in similitudinem quandam Gallici infucatus, cum (408) cum solutionibus vitriolorum pure martialium, & prae caeteris cum liquore Martis solari, omnium pulcherrimo colore caeruleo inficiebatur. Cum primis quatuor solutionibus vitriolicis vero eodem se modo habuit, ac coeteri spiritus frumenti fucati, imo non secus ac ipse spiritus vini Gallici. XI. Tandem cum satis essem confirmatus, rem cum ramentis ligni quercini optime succedere experiri libuit, quantum infusi vel extractionis ligni quercini, ad minimum pro aliquali saltem caeruleato colore producendo requireretur. Varias ergo quantitates minuendo semper parci res, a dimidia drachma ad viginti, quindecim & pauciores guttas descendendo, probavi, adeo ut unica gutta sufficeret totam semiunciam spiritus frumenti qualitate impraegnando, quae ad colorem caeruleum, licet non adeo saturatum, unica saltem gutta liquoris minerae martis accedente, producendum requiritur. III. 