[419] Responsio ad Animadversionem ad Davidis Gregorii Catenariam, Act. Eruditorum Lipsiae. Mense Februarii An. 1699. QUAE in Animadversione ad nostras de Catenaria Demonstrationes objicit Anonymus sunt haec. Quod rem ab aliis jam ante septennium inventam & publice expositam demonstrare aggressus sim, modo quodam meo. Ita quidem est, & me hoc facturum in ipsa praefatione sum professus. Quid vero hic redarguendum sit non capio. Celeberrimi viri Hugenius, Leibnitius & Bernoullius plurimas Catenariae proprietates detexerunt & ediderunt, at non demonstrarunt. Ego, quod suscepi, demonstrationes pertexui. An Archimedi honeste objiciatur illum post diutiorem Temporis moram eorum de Helicibus Theorematum demonstrationes edidisse quae Conon repperit at non demonstravit? Hoc tamen profitetur, in praef. ad Librum de istis lineis, Archimedes. Ego certe Credo ita demum Geometriae suam sinceritatem, decusque constare, si nihil non demonstratum in publicum proferatur, saltem per annos plures non demonstratum maneat. Sed an res haec (nempe Catenariae Natura & proprietates primariae) ab aliis inventa & publice exposita fuit? Certe ista Catenariae proprietas, Corol. 6. Prop. 2. aliis S s s indicta [420] indicta est penitus ante editas hasce demonstrationes. Cum tamen sit ni fallor inter primarias illius proprietates, & omnium longe utilissima, & ad vitae communis usus facillime reducenda. Ab omni aevo, in aedificiis publicis fornices arcusque tam ad firmitatem quam pulchritudinem adhibuerunt Architecti: Qualis tamen sit fornicis figura legitima ad usque editas nostras demonstrationes ignoratum est. Citato enim Corollario dictum est primo, Catenam in plano verticali, sed situ inverso, figuram servare nec decidere, adeoque arcum seu fornicem facere tenuissimum: Hoc est sphaeras minimas rigidas & lubricas in inversa curva Caternaria dispositas arcum constituere cujus nulla pars ab aliis extrorsum vel intror sum propellitur; sed manentibus infimis punctis immotis, virtute suae figurae sustineri. Verum quidem est fornices firmos jam olim fuisse extructos: sed ad dictum Corol. ostensum id exinde fieri, quod in crassitie cususlibet eorum quaedam Catenaria inclusa sit: neque si tenuissimus esset, partesque haberet lubricas sustineretur alterius figurae arcus. Agnoscit tamen postea Animadversionis Auctor Operae pretium fore si res licet cognita dudum, ex novo sed solido principio derivaretur. Quomodo Res Geometrica non demonstrata dici possit cognita, ego non Capio, nisi assertum pro cognito habeatur, axioma certe Geometriae promovendae parum idoneum. Nullus dubito quin Celebres supra nominati Viri Theorematum inventores illorum demonstrationes noverint. At certe non ediderunt, nec alios ab illis edendis arcere voluerunt: Neque omnia ad Funiculariam attinentia exhauriverunt, ut ex dictis de Fornicis figura constat. Si propriorum pulcherrimorum Theorematum demonstrationes publici juris fecissent, ego de aliis demonstrationibus condendis, neque forsan de aliis Theorematibus inveniendis cogitassem nunquam. Sufficere ait Animadversor si consideretur quomodo propositionem primam & primariam cui reliquae superstruuntur [421] struuntur demonstraverim ego. Neque illi suffecisse credendum, nisi quia in aliis quod commentario suo in pejus detorquere posset invenire nequibat. Et certe si, assumpta primaria Catanariae proprietate, ad alia exinde eruenda me protinus contulissem, nihil fecissem quod a principibus Geometris non sit factum: Et in isto casu proprietates sequentibus propositionibus 6, & 29 corollariis, de assumpta Curva legitime demonstratae (quod ante non erat factum) jure habendae forent. Malui tamen ex Catenae natura proprietatem istam in antecessum eruere per prop. hanc primam, quam attente considerandam sibi proponit Animadversor. Primum quod reprehendat invenit, quod quaedam ex Mechanicis constare dixerim, quae distinctius enuntiare atque etiam applicare operae pretium fuisse ait. Ego qui Geometris demonstranda Theoremata quaedam susceperam, omnia minutim exequenda non credebam, sed vulgo nota & ex aliis scientiis petita assumere fas esse etiamnum arbitror; presertim si ipsum Theorema, ut in casu presenti, aperte enunciaverim. Verum ut Animadversori gratum faciam, Lemma istud demonstrabo, cum distinctius enuntiare nequeam, quam est hactenus factum in haec verba. L E M M A. Potentiae tres in aequilibrio positae enadem habent rationem cum rectis tribus ad ipsarum directiones parallelis, vel in dato angulo inclinatis, a mutuo occursu terminatis. Puta si potentiae tres trahentes, impellentes vel utcunque agentes, secundum rectas P A, P B, P C sint in aequilibrio; & inclinentur ad has directiones tres rectae E F, F D, D E in angulo quovis dato, hoc est si anguli E A P, F B P, D C P fuerint aequales, Dico potentias S s s 2 A, [422] A, B & C esse inter se ut rectae F E, F D & D E. Producantur rectae A P, B P, C P in G, H & K. F A K H B P G D C E In quadrilatero F A P B, cum angulus externus E A P sit, ex hypothesi, aequalis interno & oppsito P B F, Erunt interni duo oppositi F A P & F B P aequales duobus rectis; Cumque omnes quatuor interni quatuor rectis aequentur, erunt reliqui duo F & A P B in eodem quadrilatero oppositi, duobus rectis etiam aequales. Sed A P B & B P G efficiunt duos rectos, & igitur angulus F est aequalis angulo B P G. Similiter Ostendentur D & B P K aequales, item E & A P K. Quoniam tres potentiae sunt in aequilibrio, sunt immotae, & igitur earum quaelibet pro hypomochlio haberi potest reliquarum duarum respectu quae in aequilibrio manent. Si B habeatur pro hypomochlio, per Mechanicae notissimum theorema, Potentia A est ad potentiam C, sicut sinus anguli B P K ad sinum anguli B P G, hoc est sinus anguli D ad sinum anguli F, hoc est recta F E ad rectam D E. Rursus, posito C hypomochlio, potentia A est ad potentiam B ut sinus anguli C P H ad sinum anguli C P G, sive sinus anguli B P K ad sinum anguli A P K, hoc est sinus anguli D ad [423] ad sinum anguli E, hoc est ut recta F E ad rectam F D. Tres igitur potentiae A, B & C sunt ut rectae F E, F D & D E. q. e. d. Prima Demonstrationis meae verba vera esse agnoscit lin. 16. pag. 88, in sensu ibi posito, quem ego vicissim pro vero & meo agnosco: Sed haec facilius ex praemisso Lemmate sequuntur, si mecum concipiatur totius lineolae d D gravitas in ejus medium punctum congregari, nempe grave in ejus centrum gravitatis ut Geometris solenne est; atque grave hoc, rotatione circa d centrum, in situm perpendicularem, sive inter d & Terrae centrum ferri; hoc est, primo momento, per rectam ad d D normalem. Demonstrationis meae verba sequentia aliquot lin. 24. pag. 88. & seqq. apponit, quibus suum in illa commentarium subnectit, in cujus ultimis verbis <inferred>nempe</inferred>, ut constans quaedam recta est ad illam ipsam portionem, aequivocationi fundamentum ponit. Si per constantem hanc rectam intelligat infinite parvam, ejusdemque generis cum d D viz. constantem fluxionem ordinatae in Catenaria, mecum facit, estque illud ipsum quod dixi in primis vocibus ab illo citatis, lin. 14 & seqq: Sed in hoc sensu non explicant verba mea ultimo citata quibus explicandis adduci videntur. In illis enim loquor non de gravitate lineae d D qua in situm verticalem se componere conatur, sed de gravitatis hujus causa, quam ad distinctionem voco Gravitatis actionem in D d normaliter exertam. Atque causam hanc exponi jubeo per rectam a, ejusdem nempe generis lineam cum Catenae longitudine quam ille assignabilem vocat. Superius quidem lineae D d gravitatis partem eam qua in situm verticalem se componere conatur, representari ostendi per infinite parvam sed constantem d ~: At hujus causam, quam gravitatis actionem voco, per assignabilem & constantem a expono. Verba enim mea sunt Gravitatis actio in partes correspondentes Catenae D d normaliter exerta etiam constans erit [424] erit sive ubique eadem. Exponatur haec per rectam a. Falso igitur post verba haec Exponatur haec subjungit (constans Gravitationis quantitas) Et ut fidem falsae hinc expositioni faciat, prius & etiam postea (lineis 29 & 35 pag. 88.) vocem gravitationis scribit charactere Italico, quali ubique mea verba a suis distinguit, cum interim a voce hac nimis ambigua prorsus abstineo, & gravitatem pro effectu, gravitatis actionem pro causa usurpo semper. Potuisset Causa, five Gravitationis Actio, per eandem ~ d etiam exponi: Et ita fecissem si nulla fuisset occasio hunc applicandi potentias modum mutare. Verum cum in decursu hoc sit factum, ita ut ponderis per M F trahentis vis infinite quam nunc major evadat, ideo Causam utrique modo applicationis communem, per lineam ordinariam exponere volui. Postquam semel invenit, vel invenisse fingit me gravitationis quantitatem qua linea d D circa d mobilis situm verticalem affectat, per lineam a exponere vel representare, multa undique illi occurrunt monstra quibuscum pag. 89 & 90 fortiter pugnat. De horum (quippe suorum) salute videat ipse: ad me nihil attinent: Ego siquidem de ponderibus ~ & z ab ipso in scenam productis ne verbum; qui in vocibus ab ipso citatis sic aio, d ~ representabit gravitatis partem eam qua sit ut D d in situm verticalem se componere conatur; & rectam assignabilem a exponere jubeo gravitatis praedictae actionem, quarum altera est effectus, altera Causa. Licetque, ni fallor, causam ab effectu distinguere, & per lineas diversas exponere, modo hae semper sint proportionales, ut in nostra representatione fit: Effectum siquidem per constantem infinite parvam, Causam per constantem assignabilem. Posteriore parte paginae 89, post citata quaedam ex meis verbis, ait non satis apparere Lemmatis Mechanici vel sensum vel applicationem. De ejus sensu hactenus dictum, quem nunc satis apparere non dubito: De applicatione nunc agendum. Si [425] Si concipiatur (ut supradictum) lineolae d D gravitas absoluta per d D exposita, in ejus centro gravitatis M collecta, & grave hoc secundum directionem M F ad d D normalem vi gravitatis suae descendere: Potentia secundum M D trahens quae in aequilibrio est cum praedicto gravi, per praemislum lemma, est ad ejus momen~ ~ d M F D tum sive potentiam trahentem secundum M F, sicut ~ D ad ~ d. Nam angulus ~ D d, quo D ~ inclinatur ad M D, aequalis est angulo d ~ F quo d ~ inclinatur ad M F; viz. uterque complementum anguli d ad rectum. Atque hoc etiam obtinet, agnoscente Animadversore, si ut in vulgari Mechanica, praedictum grave plano M F incumbens, interposita trochlea ad M, trahatur ab alio gravi ipsi M D incumbente: Erit hoc ad illud sicut D ~ ad d ~/ Quod si, reliquis manentibus, modus applicationis harum potentiarum mutetur, ita ut ad flexilis lineae d D, cujus extremum d immotum, punctum medium M applicetur pondus secundum M F vires exerens, quippe arcum centro d, radio d M, in descensu descripturum: Erit Ponderis hujus vis, ad flexilem lineam rectam ad M incurvandam, infinita respectu vis suae gravitatis absolutae; & vis secundum M D trahens ad modo descriptam incurvationem impediendam requisita, etiam infinita [426] nita respectu ejus quae prius requiribatur ad pondus M in plano M F sustinendum. Adeo ut potentiae quae, in priore applicationis modo, exponebantur per d ~, ~ D, nunc exponendae veniant per infinite majores prioribus proportionales: Nam, ut prius, pondus M trahit secundum directionem M F, & potentia illud sustinens secundum M D; & haec duo esse in aequilibrio, ex partium Catenae quiete constat. Eadem igitur manebit harum ratio quae prius fuerat. Sed causa quae lineam flexilem d D (cujus extremum d immotum, cujusque medio puncto M applicatur grave infinite quidem parvum, sed cujus vires per hunc applicationis modum infinite majores redduntur, & proinde in Animadversoris phrasi assignabiles fiunt) in rectam extendit, est Catenae D A gravitas quae est ipsius longitudini proportionalis. Haec ergo est ad constantem & assignabilem a (constanti sed inassignabili d ~ proportionalem) ut D ~ ad ~ d. Atque sic Animadversori patere credo veram conclusionem absque assumptis erroneis fuisse probatam. Ad sugillationes sub initium ac finem Animadversionis istius tam indecore sparsas, commodius respondebitur, cum Auctor innotescet; Nam cum ignoto de Mathematicis posthac, nedum aliis, disputare facile mihinon persuaserim. 