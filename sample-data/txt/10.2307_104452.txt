XIX. De Planta minus cognita, & hactenus non descripta, Commentarius: Auctore Gulielmo Watson, REGIAE SOIETATIS Sodale. GEASTER Volvae Radiis & Operculo elevatis. GEASTER appellatur plantarum genus a Michelio constructum; cujus quinque species accuratissimus idem auctor detexit, atque in tractatu suo de novis plantarum generibus Read in English Dec. 20. 1744. here printed with Alterations. [235] generibus adumbravit. Denominatur autem ex idiomate Graeco (~, & ~ stella), propter angulos quosdam acutiores e centro radiatim excurrentes in omnibus hujus plantae speciebus, eo ritu, quo stellarum coruscationes in pictura effinguntur. Cum Lycoperdo (a) Tournefortii & (b) Linnoei, vel Bovista (c) Dillenii, cum (d) Lycoperdoide, Lycoperdastro, & (e) Carpobolo Michelii, proximam affinitatem obtinet hocce genus. (f) Linnoeus etiam, necnon in generibus a Linnoeo datis (laudabili sane instituto) sectator ejus (g) Royenus, omnes has plantas sub Lycoperdi nomine generico complexi sunt. Salva tamen reverentia, qua eximios istos in arte botanica viros colam, quorum legibus, in omnium fere plantarum generibus a sola fructificatione firmandis, licet in caeteris partibus minime conveniant, arcte adhaereo; in multis certe tam ex Linnoei Cryptogamiis, quam ex Royeni Cryptantheris, ad habitum plantarum, etiam in generibus constituendis, spectare oportet; idque in Fungis, Fucis, Algis, forsitan & in Capillaribus, maxime necessarium esse videtur. Ad descriptionem mirificae hujus plantae concinnandam, in tres partes distrahere lubuit, Volvam scilicet, Operculum, & Fructificationem; quas seorsim tradere nunc aggrediar. Volva (ut non cum Plinio tantum, sed & Clusio, aliisque recentioribus loquar) concava est, calycis formam repraesentans, cujus diameter sesquipollicem aequat. Lata huic calyci adest basis, e centro cujus, dum (a) Instit. R. Herb. p. 563. (b) Linn. Gen. Plant. p. 510. (c) Cat. Giss. p. 196. (d) Michel. nova Plant. Gen. p. 221. (e) Ibid (f) Linn Gen. 510. H. Cliffort. p. 479. (g) Fior. Leydens. Prod. p. 518. [236] dum adhuc planta adolescat, radiculas fibrosas, raras tamen more gentis, emittit, eidem nutrimentum subministrantes. Cum vero toti huic stirpium familiae humiditas minime sit grata, radiculae una cum volvae centro, cui erant infixae, antequam ad maturitatem perveniat planta, marceseunt; qua de causa in basis fundo foramen conspicitur. Volva autem, postquam ad tertiam pollicis partem surrexerit, fit quadrifida, laciniis gaudens obtuse lanceolatis, ad apices parum reflexis, ad margines vero integris. Huic volvae vis clastica tribuitur; color externus est cinereus cum superficie inaequali, internus vero laevis & albicans. A singulis volvae laciniarum reflexarum apicibus pars plantae assurgit, quam operculum voco. Ab hoc a commissuris cum volva sensim se extendente, bini conflantur fornices ad angulos rectos intercurrentes, quorum altitudo a volvae laciniis sesquipollicem parum superat. Operculi densitas & crassitudo corticem Cinnamomi aemulantur; ad margines nonnihil sese invertit; color introrsum albicat, extrorsum flavo rubescit. His addatur, quod membrana quaedam fusca, impariter quadripartita, fornicis utriusque culmini adhaeret. Ex operculi centro jam descripti, pediculo quartam circiter pollicis partem alto sustentatum eminet pericarpium, oblate globosum, colore suscum, ad pollicis duas partes tertias latum, capitello papaverino aemulum. Foramen circulare hujus pericarpii summum culmen occupat, in quo cernuntur lamellae quaedam per longitudinem totam intus parietibus pericarpii adnatae, materia lanuginosa quadam confertae, quibus tanquam placentis adhaerent sub pulveris subtilissimi forma, semina numerosa. Multis [237] Multis forte rei herbariae scientia imbutis cognitu difficillimum videatur, quibus modis, dum planta adhuc vigeat, operculo & peticarpio idoneum suppeditatur nutrimentum. His igitur notatu dignum sit, quod in plantae statu teneriore, volva & operculum cum radiis suis humi procumbunt, piscibus siellae marinae dictis haud absimilia, materiaque quadam gelatinosa simul conjuncta, cujus ope una cum pericarpio ac semine nutriuntur. In hoc situ dantur omnes Geastri species a laudato Michelio propositae; pariter ac Fungus Crepitus Lupi dictus coronatus & inferne stellatus, ab egregio (a) Raio nostro primum memoratus, cujus in tertia Synopseos Stirpium Britannicarum (b) editione icon exhibetur. Maturo autem semine, gelatinosa materia quae volvam & operculum intercurrit jam arescit. Hinc rigida fiunt & elastica; qua de causa, si contactus ad laciniarum apices demas, divisa cernuntur. His ita effectis consurgunt sensim volvae radii, operculum, & fructus, turriculamque fornicatum tota planta proxime repraesentat. Hic ratiocinandi modus (crescentem enim perscrutandi facultas nemini adhuc fuit concessa) vix ullum dubium admittit; cum non sabulum tantum, sed etiam lapillum, hoc ipso tempore conspicuum, complectitur volvae tunica exterior rugis obsita. Quin auctoritate etiam Micheliana certiores facti sumus, (c) Carpobolum(Geastro, ut supra dixi,valde affinem) non operculum tantum ex cavo ad convexum sublevare posse, momento vero temporis ea violentia hoc effici, ut fructum suum parvum ac globosum in altum ajaculetur. Hujus (a) Raii Synops. Edit. 2d. p. 16. (b) TAB I. (c) Michelii nova Plant. Gen. TAB. 101. [238] Hujus plantae exemplaria duo, nec plura videre contigit, communicavit mecum amicitia conjunctissimus Robertus Nicholls pharmacopaeus Londinensis, primi subsellii botanicus; cujus non tantum ardorem, sed etiam ingenium scientiam naturalem promovendo, multoties ipse fui expertus. Majus horum, haud procul a Reading, Merrick, M. D. collegit; minus vero prope Wickham in agro Cantiano nascebatur. Sub Martii mensis finem ambo provenerunt. TAB. II. Fig. 11. A. Pericarpium. B. Operculum. C. Volva. Fig. 12. Pericarpium antice visum; cujus A. Foramen circulare. 