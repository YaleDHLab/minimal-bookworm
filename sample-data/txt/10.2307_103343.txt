(929) IV. Pars reliqua Dissertationis De Potentia Cordis. Authore Jacobo Jurin, M.D. & R. Societatis Soc. Theorema II. SI ex Machina cava inaequaliter contractili, ABCD, aqua per Machinae contractionem exprimatur, Motus aquae ex orificio A prosilientis aequatur Summae Factorum ex B A C D Sectionibus quibusvis transversis omnium aquae filamentorum AB, AC, AD; singulis ductis in longitudines & velocitates respectivas. Demonstratio. Loco filamentorum aquae, concipiatur Machina tubis minimis, inaequaliter amplis, AB, AC, AD, in orificium A desinentibus, tota constare. Est aquae Motus in quovis tubo aequalis sectioni cuivis ipsius tubi, ductae in velocitatem aquae per sectionem istam fluentis, & longitudinem tubi, per Theor. 3. E e e e e e e 2 De (930) De Motu Aquar. fluent. Proinde Summa Motuum aquae in omnibus tubis simul sumptis, sive Motus aquae ex Machinae orificio prorumpentis, aequalis est Summae Factorum ex omnium tuborum sive filamentorum aquae sectionibus, ductis in longitudines, & velocitates, respectivas. Q E. D. Corol. 1. Motus aquae effluentis minor est Facto ex orificio A. velocitate aquae exeuntis, & longitudine filamenti aquae omnium <inferred>longissimi</inferred>. Est enim Factum ex orificio & velocitate aquae effluentis, aequale Summae Factorum ex sectionibus <inferred>filamentorum</inferred> ~ ductis in velocitates respectivas; & Summa horum Factorum, ducta in longitudinem filamenti omnium longissimi, major est quam Summa eorundem ductorum cujusque in suam longitudinem. 2. Motus Aquae aequatur Facto ex orificio A & velocitate aquae exeuntis, ducto in longitudinem aliquam mediam inter longitudines filamentorum longissimorum & brevissimorum: vel aequatur Facto ex quantitate aquae dato tempore effluentis, & longitudine media praedicta, applicato ad tempus illud datum. 3. Si Machinae plures similes aqua plenae similiter contrahantur, sive aequabili velocitate media, sive inaequabili, similiter tamen in omnibus Machinis aucta, vel imminura; Motus, quo aqua ex Machinae ~ orificio prorumpit, rationem habet compositam ex ratione quadruplicata Diametri cujusvis homologae ~ Machinae, & reciproca remporis ratione, quo peragitur Machinae contractio: vel rationem compositam, ex ratione ponderis Machinae, vel molis aquae, sive Machina contentae, sive ex eadem expulsae, ratione ejusdem ponderis, vel molis, subtriplicata, & ratione temporis reciproca. Problema (931) P R O B L E M A. Invenire Potentiam Cordis. Sit p = Pondus Ventriculi sinistri, sive quantitas Sanguinis eidem ponderi aequalis. S = Superficies interna ejusdem. l = Longitudo media filamentorum Sanguinis ex eodem prodeuntium. s = Sectio Aortae. q = Quantitas Sanguinis Ventriculo sinistro contenti. t = Tempus, quo Sanguis ex Corde expelleretur, sublata Arteriarum & Sanguinis praecedentis resistentia. v = Velocitas variabilis, qua Sanguis ex Corde prosiliens per Aortam flueret, sublata resistentia. x = Longitudo variabilis Aortae a Sanguine ex Corde effluente percursa. z = Tempus, quo longitudo x percurritur. Inde velocitas media variabilis Sanguinis Ventriculo contigui, sive media velocitas ipsius Ventriculi = sv/S. Motus Ventriculi (per Theor. 1. Cor 2.) = p x sv/S. Motus Sanguinis effluentis (per Theor. 2. Cor. 2) = s v x l + x. Horum Summa, sive Potentia Ventriculi = s v x p/s + l + x. Est autem v = x/z. Unde per Methodum Newtonianam inversam, elicitur Potentia Ventriculi = sx/z x p/s + x/z + l. Sed cum z = t, erit s x = q. Hinc Potentia Ventriculi = q/~ x p/s + q/2 s + l. Simili (932) Simili ratione invenitur Potentia dextri Ventriculi = q/t x ~/~ + q/2~ + ~. Literis autem Graecis eadem significantur in dextro Ventriculo, quae Latinis in sinistro. Hinc tota Cordis Potentia = q/t x p/s + ~/~ + q/2~ + q/2~ + l + ~. Q. E. I. Si ponatur p = 8 unc. Avoird = 13. 128 unc. cub. ~ = 4 = 6. 564 S = 10 unc. quadrat. ~ = 10 l = 2 unc. ~ = 1 1/2. q = 2 unc. Avoird. = 3. 282 unc. cub. s = 0. 4185 unc. quadrat. Ex Keillianis Experi~ = 0. 583 mentis. t = 0. 1'' Erit Potentia Ventriculorum aequalis motui ponderum subscriptorum, nempe, lib. unc. Ventriculi sinistri 9. 1 Ventriculi dextri 6. 3 Cordis totius 15. 4 Quorum ponderum ea est velocitas, qua percurratur longitudo uncialis singulis minutis secundis. Cor. 1. Quoties Pulsus fit celerior; aut minuitur resistentia, aut Potentia Cordis augetur, aut minor solito Sanguinis copia singulis contractionibus ex Corde expellitur. 2. Si Pulsus solito tardior fiat; necesse est, vel augeatur resistentia, vel Cordis Potentia minuatur, vel major Sanguinis moles ex Corde ejiciatur. 3. Aucta (933) 3. Aucta resistentia, necessario vel Pulsus retardabitur, vel augebitur Cordis Potentia, vel Sanguinis quantitas solito minor ex Corde exprimetur. 4. Imminuta resistentia, vel Pulsus acceleratur, vel major Sanguinis copia quaque Systole ejicitur, vel Cordis vires minuuntur. 5. Auctis Cordis viribus, necessario vel augebitur resistentia, vel Pulsus accelerabitur, vel plus Sanguinis ex Corde ejicietur. 6. Viribus Cordis imminutis, vel minuatur necesse est resistentia, vel Pulsus tardior fiat, vel minus Sanguinis ex Corde exprimatur. 7. Cum minor Sanguinis moles ex Corde projicitur; vel acceleratur Pulsus, vel Cordis vires minuuntur, vel augetur resistentia. 8. Cum plus Sanguinis ex Corde exprimitur; vel Pulsus tardior fiet, vel augebitur Cordis Potentia, vel resistentia minuetur. Schol. 1. Ventriculorum superficies internas, cum factu difficillimum videatur, ut accurate determinentur, aut etiam ratio habeatur imminutionis quam inter contrahendum patiuntur, contenti fuimus praeterpropter aestimare: cum sive easdem 12, sive 8 unciis quadratis singulas aequales slatueris, perparva reperiatur Potentiarum facta mutatio. Quod etiam observari poterit de longitudine media-filamentorum Sanguinis. Praeterea differentias, qua Arteriae ambae, earumque rami proximi a Corde progredientes, sectione augentur, ut aestimatu peroifficiles & pene insensiles, negligimus. Alioqui esset Cordis Potentia tantillo minor statuenda, quam quae supra definita est. 2. ~ Vir Celeberrimus, Jacobus Keillius, velocitatem anguinis, resistentia submota, ex Corde effluentis, eam circiter, qua percurrantur pedes 6 1/2 singulis minutis secundis. Ponit vero ille celeritatem Sanguinis (934) guinis per totam Systolem a quabilem, quam nos insigniter inaequalem fieri, & perpetim a Systoles initio retardari supra ostendimus. Hanc si cui definire libuerit, substituenda est, in quarta AEquatione supra posita, Potentia Ventriculi proxime inventa, & ipsi x valor quivis tribuendus, ut eliciatur v, sive velocitas eidem respondens. Ita, cum initio Systoles sit x = 0, sub finem vero x = q/s, determinatur inde ea Sanguinis velocitas initio Systoles, qua pedes 14 1/4; in fine autem qua 4 1/4, minuti secundi spatio percurrantur. Pariter in dextro Ventriculo: velocitas Sanguinis initialis pedes circiter 10 5/6, ultima vero 3 pedes eodem temporis spatio conficiet. Adhibuimus hactenus eam Hypothesin, qua Musculi Cordis Ventriculos constituentes Sanguinis omnem, quo adiguntur in contractionem Momento temporis concipiunt. Quod si ponamus Motum iis communicari non unico quidem Momento sed tantillo tamen temporis spatio, quod cum tota Systoles durarione comparatum rationem obtineat admodum exiguam; erit Cordis Potentia paululo major statuenda, quam quae supra determinata est. Si vero statuatur iste Motus, procedente Systole, in ratione temporis augeri; erit totus Motus in fine Systoles acquisitus duplo major quam supra posu mus, ubi nulla resistentia Sanguini ex Corde profluenti objicitur: Ubi autem solita adest resistentia, erit idem quintuplo major; quod instituto calculo facile patebit. ~ ratione poterit calculus noster ad aliam quamlibet Hypothesin, qua Ventriculorum Motus in duplicata vel superiori quavis ratione temporis augeatur, accommodari. Potentia vero in fine acquisita supraposita elicietur longe major, nempe ex ratione duplicata Potentia tripla, ex triplicata quadrupla, ex quadruplicata quintupla, & sic in infinitum. Nobis (935) Nobis autem videtur secunda Hypothesis, qua Ventriculi parvo admodum temporis spatio Motum omnem concipiunt, caeteris longe verisimilior. Quum neceste sit, ut aliquid temporis impendatur ad Motum quemlibet generandum; neque videatur adeo tarde increscere Ventriculorum Motus, ut non celerius augeatur, quam secundum temporis rationem. Motus enim Musculorum impetu solo Fluidorum quorumcumque, quae ex Sanguine proveniunt, perfici nequit; quum Brachio alterutro Motum exerere possimus Motu Sanguinis per vasa Corporis universa profluentis longe majorem. Relinquitur ergo, ut Musculorum fibrae Ventriculos Cordis constituentium, rarescentia quadam liquorum in easdem influentium, in Motum impellantur. Haec autem, quoties vim magnam concipit, plerumque subita est, & fere instantanea. Adde quod Ventriculorum Motus secundum hanc Hypothesin longe minor efficitur, quam in tertia. Non solet autem sapientissimus Artifex, Rerum Conditor, in operibus suis plus Virium adhibere, quam quantum sufficit ad finem propositum consequendum. Caeterum sive admittatur ista Hypothesis, sive alia quaecunque ex supra dictis verior censeatur, poterunt omnia Corollaria nostra eodem jure ex Problemate deduci. Quae utrum aliquid adjumenti afferant ad Morborum Historiam explicandam Medico sagaci considerandum permittimus. Facile autem ex Morbi cujusque Natura sciri poterit, utrum aucta sit vel imminuta resistentia. Augeri vero credibile est vel imminui Cordis vires auctis vel imminutis Musculorum reliquorum viribus; quamvis aliter statuisse video Virum Celeberrimum, Laurentium Bellinum. F f f f f f f Theorema (936) Theorema III. Totus Motus resistentiae, quae Sanguini ex Corde erumpenti durante Systole objicitur, sive totus Motus, qui Sanguini praecedenti & Arteriarum tunicis communicatur, toti Cordis Potentiae quamproxime aequalis est. Dem. Peracta Cordis Systole, quae pars Aortae & Arteriae Pulmonalis Cordi proxima est, perstat plena Sanguine per totam Systolem Arteriarum. Nec enim patitur earum fabrica & nexus, quo Cordi conjunctae sunt, ut tunicis in sese penitus collabentibus totae occludantur, neque potest earum cavum Sanguine vacare. Alioqui enim, contrahentibus sese reliquis Arteriarum partibus, Sanguis iisdem contentus retro in vacuum impelleretur motu, & inutili & motui Sanguinis naturali contrario. Tum etiam Valvulae Semilunares non tenderentur versus Ventriculos, adeoque Sanguis ex Auriculis in Ventriculos expressus, etiam in Diastole Cordis, in Arterias protruderetur. Hinc patet Sanguinem proxime ex Corde expulsum Systole peracta immotum in Arteriis persistere, adeoque tum omnem Ventriculorum Motum excepisse, tum eundem totum partim Sanguini antecedenti, partim tunicis Arteriarum communicasse. Q. E. D. Theorema IV. Motus, qui in Systole Cordis communicatur Sanguini praecedenti, est ad Motum tunicis Arteriarum communicatum, ut tempus Systoles Cordis ad tempus Diastoles quam proxime. Dem. Quum Sanguis per vasa Corporis universa, si partes Arteriarum Cordi propiores exceperis, aequabili cursu deferatur; necesse est, ut tum Motus affrictu Sanguinis ad vasorum latera deperditus, tum Motus Sanguini redditus a Systole sive Cordis sive Arteriarum (937) rum, aequalibus temporibus aequalis sit. Qui autem Motus a Systole Arteriarum Sanguini communicatur, idem est praecise, qui prius a Cordis Systole Arteriarum tunicis fuerat impressus, cum Arteriae eodem impetu quo distractae fuerint etiam restituantur. Et Systole Arteriarum cum Cordis Diastole duratione convenit. Unde patet Propositum. Q. E. D. Cor. Si ponamus cum Viro Doctissimo Jacobo Keillio, Systolen Cordis peragi tertia parte temporis inter Pulsus binos intercepti; erit Motus Sanguini praecedenti communicatus totius Potentiae Cordis pars tertia: Motus vero Arteriis communicatus prioris duplus, sive duae partes tertiae totius Cordis Potentiae. Theorema V. In diversis Animalibus Potentia Cordis rationem obtinet compositam, ex ratione quadruplicata Diametri cujusvis homologae Animalis, & ratione inversa temporis, quo Cor contrahitur: vel rationem compositam, ex ratione ponderis vel ipsius Cordis vel integri Animalis, ratione ponderis ejusdem subtriplicata, & ratione temporis reciproca. Facile demonstratur vel ex Corol. 3. Theor. 1 & 2. vel ex Potentia Cordis Problemate praecedente definita, Cor. 1. Si ponatur Cordis Potentiam rationem obtinere ponderis vel ipsius Cordis, vel integri Animalis, vel Sanguinis copiae in toto Animali; erit Animalis longitudo in ratione temporis, quo Cordis Systole perficitur, sive in ratione inversa frequentiae Pulsuum. 2. Si ratio longitudinis integri Animalis major fuerit ratione inversa frequentiae Pulsuum, necesse est major sit ratio Potentiae Cordis ratione ponderis ejusdem. Schol. Quum constet Experimentis Puerorum Pulsus non esse tanto frequentiores Pulsibus Virorum, quanto Pueri Virorum longitudine superantur, concludendum F f f f f f f 2 est, (938) est, vi secundi Corollarii, Potentiam Cordis Virilis majorem obtinere rationem ad Potentiam Cordis Pueri, quam est ratio ponderum. Et par est ratio in caeteris Musculis. Nam si Corporis robur rationem ponderis sequeretur, possent Pueri aequalia itinerum spatia eodem tempore cum Viris conficere. Simili ratione ac Motum Sanguinis ex Ventriculis Cordis erumpentis ope secundi Theorematis determinavimus, poterit quoque Urinae Motus ex Urethra profluentis determinari. Nempe si ponatur Urethrae & Vesicae longitudo 12 unciis aequalis, & binae unciae Urinae minuti secundi spatio emittantur. erit Motus Urinae effluentis aequalis Motui ponderis librae 1 1/2, quod uncialem longitudinem singulis minutis secundis percurrat. Quoniam vero Urina non solis Vesicae Urinariae viribus contractivis, sed etiam Diaphragmatis & Musculorum abdominalium ope in subsidium vocata, expellitur, nequit Vesicae Potentia ex Motu Urinae profluentis aestimari. Haec tu, Vir Doctissime, aequi bonique consulas rogo: ipse autem ut diutissime valeas, utque existimationem tuam, & ipsam Artis AEsculapiae dignitatem usque ut hactenus fecisti, insigniter tueri pergas, ac magis indies magisque extendere, idcirco ex animo voveo, quia publicam ad salutem pertinere arbitror. Calendis Januarii, 171 7/8. V. Nova 