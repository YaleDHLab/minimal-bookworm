VI. Materiarum quarundam gravitates Specificae, diversis temporibus ad varios scopos exploratae a D. G. Fahrenheit, R. S. S. A Urum 19081 Mercurius 13575 * Plumbum 11350 Argentum 10481 Cuprum Suecicum 8834 Idem Japonense 8799 Ferrum 7817 Stannum provinciae Indiae Orientialis vulgo dictae Malacca 7364 Stannum Anglicanum 7313 Marcasita alba 9850 Regulus Antimonii 6622 Aurichalcum 8412 Crystallus de rupe 2669 Pyrites homogeneus 2584 Cenis (115) Cinis clavellatus sordibus, saleq; neutro quodam (quod fere semper magis vel minus in cinere illo reperitur) depurgatus 3112 Sal illud neutrum 2642 Sal maritimum 2125 Nitrum 2150 Alumen 1738 Saccharum albissimum 16061/2 Oleum Vitrioli 18771/2 * Lixivium cineris clavellati sale quantum fieri potuit impraegnatum 1563 * Idem alio tempore praeparatum 1571~ * Aqua fortis melioris notae 1409 * Spiritus nitri 12931/2* Aqua pluviatilis 1000 * Oleum Raparum 913 Alcohol vini 826 Idem magis dephlegmatum. 825 Experimenta variis sunt facta modis. Corpora enim fixa, ut vulgo fieri solet, prius bilancis accuratioris ope in aere & deinde in aqua pluviatili sunt ponderata. Salium pondus, prius in aere, & tunc in liquore idoneo quodam est exploratum, & deinde calculo ad gravitatem aquae comparatum. Liquorum gravitates, interdum Araeometro quodam singulari (cujus descriptionem alio tempore dabo) aliquando autem vasibus hic delineatis sunt indagatae. Globus (116) Globus Vitreus concavus A (Fig. 1.) ad Lampadis flammam satis magnus conficitur, duobus tubulis vitreis sibi oppositis B & B praeditus. Tubulorum extremitates sunt apertae, attenuatae, & aliquantisper incurvatae, ne liquor effluere possit. Globulus praeterea in inferiori loco aliquantulum est applanatus, ut eo commodius bilanci imponi possit. Icones instrumentorum quae inservierunt ad facienda experimenta de gravitate specific a liquorum. Fig 1. A B B B Fig 2. A Ampulla A (Fig. 2.) e tenuissimo vitro ad lampadis flammam paratur, collo satis largo praedita, cujus apertura operculo B, intus concavo tam accurate, quam fieri potest, clauditur. 2 Ope (117) Ope hujus ampullae, etiam salium gravitates specificae explorari possunt, & quidem hoc modo. Ampulla prius liquore quodam idoneo (in quo nempe sal, cujus gravitas exploranda est, non solvitur) impletur, & postquam liquoris innotuit pondus, liquor effunditur, atque vas probe exsiccatur. Hoc facto,sale fere totum vas impletur, & salis pondus inquiritur; hoc noto, interstitia salis liquore replentur, ponderisq; incrementum a liquore addito quaeritur. Si hocce incrementum ponderis a pondere toto liquoris subtrahitur, residuum exprimet gravitatem liquoris a sale deturbati. Sal neutrum cineris clavellati in spiritu nitri nullam facit ebullitionem. Mercurium in spiritu nitri solutum albo colore praecipitat. Carbonibus superimpositum, crepitu in minores partes disrumpitur & dispergitur. Nitrum in tigillo supra ignem fuit liquefactum, ut eo modo ab omni humiditate depurgaretur, spatiaque nonnulla aere alias plena nitro ipso replerentur. Gravitates liquorum, quae asterisco notatae sunt, ad gradum quadragesimum octavum meorum thermometrorum calculo sunt revocatae, & nonnullorum jam in* experimentis de gradu ebullitionis liquorum quorundam facta est mentio. Modus simplicissimus ad investigandam gravitatis differentiam,quae a diverso temperamento fluidorum originem suam trahit, est, ut prius liquore minus calido (cujus tamen gradus ope Thermometri notus esse debet) vas aliquod repleatur, & ponderetur, deinde illud vas iterum calidiori liquore impleatur, & ut prius ponderetur. Si in hoc secundo experimento gradus caloris iterum est notatus, habebitur differentia gravitatis liquoris, a calore inter hos gradus effecta, quae deinde ope calculi facile unicuique gradui attribui potest. * Phil. Trans. No. 381. Experimenta (118) Experimenta in aere sunt facta: addenda ergo erit unicuiq; numero gravitas aeris, ut habeatur materiarum gravitas in vacuo. Est autem aeris gravitas specifica ad illam aquae, fere ut 1 ad 1000, utpote Philosophiae naturalis cultoribus abunde patet. 