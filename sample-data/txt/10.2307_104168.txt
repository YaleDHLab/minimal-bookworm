[193] I. Excerpta ex Ephemeridibus Meteorologicis Romanis Anni 1741. observante Didaco de Revillas, Abbate Hieronymiano, in Romana Academia Matheseos Professore, REGIAE SOCIETATIS Londinensis, necnon Academiae Instit. Scient. Bonon. Sodali. A N T E Q U A M observationes ex nostris Meteorologicis Ephemeridibus depromtas, & per menses singulos distributas proferimus, pauca de instrumentis quibus illas perficiebamus praemittere necessarium ducimus. Read at a Meeting of the Royal Society, November 18. 1742. Barometro inprimis perfectissimo utebamur, quod Parisina simul ac Londinensi, quam heic adhibebimus, scala in pollices, pollicisque duodecimales lineas divisa, mobilique per eam discurrente indice munitur. Cubiculum in quo persistit, parum supra clivi Capitolini medium situm est. Mediam proinde humiliora inter, & eminentiora urbis loca, regionem servat. Fahrenheytiano simile est mercuriale quod adhibebamus thermometrum. Inferiorem tamen phialam neque sphaericam, neque cylindricam, neque alterius in thermoscopiis usitatae figurae; sed ad scutellae modum, hemisphaericam concavam habet; ut promtius tota mercurii inter duos hemisphaericos vitri parietes contenti massa, atmosphaerae variationibus obediat; atque interim ab vitri variationibus, quae calore aut frigore intenstore gignuntur, mercurii adscensus, & C c de[194] descensus in tubo, nullatenus vitientur. Tota instrumenti capacitas in partes 5000 divisa: quarum priores a summitate tubi numeratas scala in tot gradus distincta dimetitur, quot tubus ipse capere potest. Aquae ebullientis calore mercurius ad scalae initium, tubique summitatem conscendit. Frigore vero aquae in glaciem abeuntis, ad gradus 178 subsidit: ac demum ipsius glaciei frigore, ad gr. 180. Quod si frigus intensius fuerit, descendente infra hosce gradus mercurio, frigoris incrementum majore graduum numero indicabitur. Hocce ergo thermometrum extra fenestram Caeciae vento, & Capitolii gradibus obversam, locatum, nunquam directo, & non nisi eminus reflexo solis radio percutitur. Atmosphaerae proinde calorem frigusve accurate indicare aptum est. Pluviam Halleiano more cylindrico vase colligebamus, cujus altitudo pedis Londinensis dodrantem, diameter pedes duos cum triente emetitur. Ex eo in aliud cylindricum vas operculo clausum, pedem unum cum altitudine, tum diametro mensurans, aqua per epistomium excipitur, ne in vapores emittatur. Inde, cessante pluvia extrahitur, & cylindrico similiter vase, pedem unum exactissime alto mensuratur, cujus diameter decimam partem ad amussim aequat diametri majoris vasis, e caelo delabentem pluviam immediate excipientis. Quoniam ergo horunce vasorum diametri sunt ut 10 & 1; eorum bases erunt ut 100, & 1. Ob reciprocam itaque aequalium cylindrorum cum basibus altitudinem, aqua in ampliore vase unum pollicem alta, centum altitudinis pollices in minore aequaret. Hoc est, quot aquae pollices minor hicce cylindrus metitur, tot partes pollicis centesimae altitudinem pluviae ostendunt. In minore autem vase, vir[195] virgula ad id expresse divisa nedum polliccs dimetimur, verum & pollicis decimales partes, quarum proinde singulae millesimam digitalis altitudinis pluviae partem demonstrant. Quater in die observationibus plerumque vacabamus: pluries quandoque: Summo nimirum mane, meridie, vespere post solis occasum; & duabus circiter ante mediam noctem horis. AEstivo tempore secunda etiam vel tertia hora post meridiem. Quas heic afferemus thermometri observationes hyberno tempore frigus indicaturae, ad matutinas horas referendae erunt, nisi aliter moneamus. Tunc enim temporis, ceteris paribus, frigidior aer deprehenditur. AEstivo vero tempore ad meridianas, vel pomeridianas horas erunt referendae, quibus calor intensior. MDCCXLI. Mense J A N U A R I O. Quamquam postremis duobus superioris anni mensibus tanta aquarum copia e caelo cecidit, quanta fere prioribus decem; admodum nihilominus pluviosus Januarius quoque erat. Iidem siquidem venti, qui proximis praecedenti solstitio diebus imperium in atmosphaera gesserant, quive Romanum caelum pluvium plerumque efficiunt, etiam prioribus mensis hujusce diebus dominabantur: Orientales nimirum, australes, & inter hos medii. Frequens proinde pluvia, caelumque nubibus plerumque obductum. Contigerat plenilunium post mediam noctem primi mensis diei. Barometrum hocce tempore intra octo vel decem lineas supra pollices 29 vagabatur. Thermoscopium majus tunc frigus indicaverat. Gradibus 158, eo longe minus quod prioribus Novembris diebus anteC c 2 cesserat, [196] cesserat, quibus per vicos & plateas gelaverat; thermoscopio gr. 178 commonstrante. Die 8 boreales venti, & praesertim ex N. N. E. praepollere caeperant: Caeloque nubibus deterso serenitas amaena redibat; quae usque ad diem 17 fere semper perseverans, vix aliquando vel matutina nebula, vel dispersis nubeculis paullulum turbabatur. Barometrum tamen, quod die 10 ad lineas 10 1/2 supra poll. 29 conscenderat, deinceps continenter descendebat: eodemque die 17 ad poll. 29. 4. subsidebat flante E. N. E. Noctu nihilominus dierum 16 & 17 flante borea gelabat: Thermometro gr. 180 indicante. Et hoc quidem maximum fuerat hujusce anni frigus. Secunda porro lunae quadratura contigerat post mediam noctem diei 9; & novilunium post meridiem diei 17. Die itaque 18 australibus ventis, orientalibus, & euro-notis iterum praevalentibus barometrum ad poll. 29. 1. flante Volturno descenderat. Et haec minima fuerat toto hocce anno mercurii altitudo, quamquam die quoque 25 ad poll. 29. 1 1/4 subsidisset. Frequentissimi proinde imbres usque ad diem 28; sed diebus praesertim 25 & 26 insignes hasce barometri depressiones affluentissime subsequebantur. Die enim 25 duos aquae pollices; die 26 pollicem cum triente colligebamus. Hisce diebus thermoscopium a gradibus 156 & 160 summo mane plerumque haud recedebat. Prima lunae quadratura post mediam noctem diei 23 contigerat. Praeter imbres quos diebus 25, & 26 delapsos dicebamus, solutae etiam australibus ventis montium nives, magnam Tiberi aquarum copiam intulerant; qui proinde die 27 alveum excedens, nedum campos urbi adjacentes, verum & humiliora urbis loca alte inundabat. Columnarum bases in Panthei porticu aquis ope[197] operiebantur. Hae porro pedis dodrante altius conscenderant, quam in altera fluminis alluvie diei 7 superioris mensis. Postremis Januarii diebus boreales iterum venti, & praesertim ex N. N. E. serenitatem advexerant: Barometro ad poll. 30. 0 1/4 conscendente. Frigidiorem aerem gradus 169 in thermoscopio mane ostendebant. Post solis occasum diei 31 plenilunium celebrabatur. Frigus maximum hocce mense thermometrum indicaverat ad gr. 180. Maxima barometri altitudo fuerat poll. 30. 1. Minima poll. 29. 1. Pluviae altitudo poll. 6. 847. Mense F E B R U A R I O. Vix ad primum & alterum mensis hujusce diem serenitas perseverabat: tertio jam, tenui delabente pluvia, nubes caelum obduxerant; quae per vices usque ad diem 8 saepe comparebant: Barometro ne vix quidem ab altitudine poll. 29. 10. recedente; ventisque vel australibus, vel orientalibus, leniter spirantibus. Die 8, in quem ante medium noctem ultima lunae inciderat quadratura, flante primum E. N. E. dein Borea, poll. 29. 11 1/2 jam attigerat barometrum; & constanter sudo resplendente, die 14 ad maximum, quam hocce anno conspeximus altitudinem conscenderat poll. 30. 5. At neque serenae noctes, neque Boreales venti ad diem usque 24 perdurantes, gelu cogere valebant, si diei 20 praecedentem noctem excipias, qua humor in pruinam concretus domestici viridarii herbas contexerat: [198] texerat: Thermometro ad gr. 177 1/2 subsidente. Die 15 flante Borea novilunium celebratum fuerat; & prima lunae quadratura flante N. N. E. die 22 post meridiem. Barometrum usque ad diem 19 supra poll. 30 linearum 3 vel 4 altitudinem servaverat. Mox pedetentim descendendo, die 25 ad poll. 29. 9 1/2 devenerat. Tunc nubilum apparebat caelum; proximisque diebus 26 & 27 tenuis pluvia, alternatim flantibus Austro & Euro, decidebat. Varia proinde usque ad mensis finem caeli facies, varii ventorum flatus: Barometro vix recedente ab altitudine poll. 29. 10. Frigus mane hisce diebus moderatum: Thermometro inter gr. 165 & 169 consistente. Maximum ergo frigus hocce mense gr. 177 1/2. Maxima barometri altitudo poll. 30. 5. Minima poll. 29. 7 3/4. Pluviae quantitas poll. 0. 200. Mense M A R T I O. Februarium varia tempestate desinentem turbido Australium ventorum, nubiumque, apparatu Martius excipiebat. Plenilunium die 2 post meridiem, flante similiter Austro, nubilo caelo peractum. Australibus deinde ventis orientales & euro-noti permixti, usque ad diem 9 crebros imbres nubesque frequentes adduxerant. Barometrum ab mensis initio quotidie decrescens, die 3 ad poll. 29. 3 1/4 descenderat: & quamquam eo die iterum poll. 29. 6 3 attigisset, adscensumque continuaret, brevis tamen pluvia sero decidebat. At uberior & pollicem superans post novum baro[199] barometri descensum die 6, flante S. S. E. delabebatur: atque iterum, sed minor, flante E. die. 9. Die 10, quo ultima lunae quadratura post meridiem habebatur; barometro iterum ascendente, ventoque N. N. E. flante, amaena redibat serenitas, quae Borealibus praevalentibus ventis, & die praesertim 13 vehementissime flantibus, (quibus quandoque, fole occidente, occidentales succedebant) ad diem usque 26 perseverabat. Venti porro iidem boreales occidentalibus permixti nedum novilunium diei 17, & primam lunae quadraturam diei 23 comitabantur; verum proximos quoque aequinoctio dies. Et tametsi ante ipsum debiles, validiores tamen post effecti, praegelidum aerem intempestivo frigore efficiebant ab die 24 ad 27; praecipue vero die 26, quo noctu gelabat. Hinc in jam florescentibus arboribus praecocum fructuum germina in universum arescere conspiciebantur. Thermometrum eadem nocte gr. 179. proximis vero grad. 175. ostendebat. Barometrum autem, quod mane diei 22 poll. 30. 1 3/4 attigerat, ipso die ac sequutis descendebat paulatim; & die 26 poll. 29. 8 1/4 indicabat. Postridie ergo, flante S. S. E. nubes, & pluvia; quae ad postremum usque mensis diem, Volturno saepius spirante vento, plerumque perseverabant. Barometrum inter lineas 6 & 9 supra poll. 29 vagabatur. Thermometrum vero summo mane inter gr. 165 & 168 iisdem diebus degebat. Maximum frigus hoc mense fuerat gr. 179. Maxima barometri altitudo poll. 30. 2. Minima poll. 29. 2 1/2. Pluviae quantitas poll. 2. 034. Mense [200] Mense A P R I L I. Prior mensis hujusce medietas nullum praeter primum, quo plenilunium contigerat, & alterum diem undequaque serenum habebat. Boreales venti, perraro, & non nisi oriente sole spirabant: Australes, orientales, hisque affines frequentissime. Crebri proinde, etsi exigui imbres. Caelum nubibus persaepe obductum. Diem 9 mane nebulosum, & obscurum, mox pluvium ultima lunae quadratura nocte praecedente antecesserat. Barometrum plerumque cirea poll. 29. 6. vagabatur. Aliquando ad poll. 29. 2. die 10 descendebat; nec nisi die 13 & sequutis constanti adscensu erigebatur. Aeris plerumque moderata temperies. Diebus tamen 7, & 8, Caecia flante, frigidiuscula; thermometro ad gr. 165 subsidente. Die 15, quo post meridiem novilunium celebrabatur, ad poll. fere 30. 1. barometrum conscenderat. Venti boreales hisque affines praepollere jam caeperant; atque a die 16 ad 20 aerem nonnihil rigidum advehebant; thermoscopio inter gr. 161 & 163 mane commorante. Serenitas caeli, barometri elevationi conjuncta, ad diem 22 perseverabat; quo post solis occasum prima lunae habebatur quadratura: & barometrum ad poll. 30. 1 3/4 adscendens, eodem, & sequuto die, flante O. S. O. iterum descendebat: Nubibus caelum obtegebatur. Die 24 hora Italis 15 1/4 thermometro gr. 158, barometro poll. 30. 0 1/2 attingente, caelo fere ubique sereno, leniterque flante E. N. E. brevis terrae concussio a pluribus percepta, in Etruria finitimisque provinciis validior, Moream praesertim ingentibus afficiebat damnis. Re[201] Reliqui mensis dies admodum varii; ventis nunc australibus, nunc orientalibus, caelo nunc sereno, nunc nubilo, sed impluvio, spirantibus. Barometrum interea sensim deprimebatur; ac die 30, quo plenilunium ante mediam noctem celebrandum erat, ad poll. 29. 5 3/4 jam descenderat vehementer flante S. S. E. caeloque subnubilo. Frigus maximum hoccemense fuerat gr. 165. Maxima barometri altitudo poll. 30. 1 2/3. Minima poll. 29. 3. Pluviae quantitas poll. 2. 035. Mense M A I O. Validus auster primum mensis diem tenebricosum efficiebat utut barometro nonnihil adscendente. Declinato jam die, occidentali primum, mox boreali subeunte vento nimbus cum grandine decidebat. Barometrum poll. 29. 6 1/2. Thermoscopium gr. 164 obtinebat. Aer proinde admodum frigidus; praesertim diebus 4, & 6. Sed die 5, flante borea, caeloque sereno, multo rigidior, in vineis suburbanis anniversaria congelatione vites cogebat. Ceterum prioribus mensis diebus caelum raro serenum; frequentes, sed exigui imbres, frequentissimae nubes. Eodem die 5, poll. 30 barometrum tenebat; iterumque usque ad diem 11 sensim demittebatur ad poll. 29. 5 3/4: dum interim die 10, hoc est, biduo post ultimam lunae quadraturam, copisissimus imber deciderat. Ab undecimo ad quartumdecimum diem, quo novilunium post sequentem mediam noctem celebrandum erat, vehementissime flantibus nunc caecia, nunc zephyro, iterum barometrum ad poll. 29. 11. D d se[202] sereno fere semper caelo adscendebat. Ventorum deinceps continua vicissitudo, occidentalibus tamen praepollentibus, denuo demittebatur barometrum: dieque 16 brevis decidebat pluvia, postquam restituta serenitas; barometro iterum adscendente. Die tamen 20 post novam ejus depressionem tenuis iterum pluvia austro flante. Reliquis mensis diebus occidentales venti, australibus plerumque interflantibus, variam cum caeli faciem, tum aeris tempestatem efficiebant; iidemque venti primam lunae quadraturam die 22, & plenilunium die 30 comitabantur. Barometrum utut perpetuis pariter variationibus obnoxium, non admodum tamen a lineis 9 supra poll. 29 recedebat: die excepto 17, quo fere poll. 30 attingebat. In hac elevatione usque ad postremum mensis diem permanebat. Duobus ultimis diebus caelum serenum, sed nebulosum. Exceptis prioribus quinque mensis diebus, reliquis thermoscopium inter gr. 153, & 156 oriente sole versabatur. Circa meridiem tamen etsi plerumque gr. 150 attingebat; nihilominus diebus 16, 19, 11, 13, & 19, increscente calore, austroque flante, gr. 142 indicabat. Maxima barometri altitudo ~ poll. 30. hocce mense fuerat Minima poll. 29. 4 1/4. Pluviae quantitas poll. 2. 299. Mense J U N I O. Caelo fere semper serena facie resplendente occidentales venti prioribus quatuor mensis diebus dominabantur. [203] nabantur. Barometrum, quod primo die poll. 29. 10 1/2 attigerat, nonnullis intercurrentibus variationibus pedetentim descendebat; ac die 4 post matutinum lenem eurum flante O. N. O. brevis tempestas, brevisque pluvia caelum turbabat. Euri deinde sequutis diebus plerumque flabant; & barometro vix itidem descendente, nova & copiosior cum tonitru pluvia, zephyro spirante, decidebat die 6 post meridiem, quo tempore ultima lunae quadratura celebrabatur. Pluvium quoque sequuto triduo caelum erat; orientalibus ventis iterum praevalentibus: & barometro intra lineas 8, & 9 supra poll. 29, spatiante. Eoque iterum die 11 nonnihil demisso, brevis denuo pluvia, flante S. S. O. subsequebatur. Serenitas dein raro nubibus adspersa orientalibus, & occidentalibus ventis per vicem alternantibus; sed his plerumque praevalentibus, ad mensis finem impluvie caelo durabat. Circa meridiem tamen saepe ex austro lenis flabat aura, quae, sole occidente, zephyro cedebat. Barometrum, quod die 12 ad poll. 29. 11. conscenderat, ibidem toto permanebat mense; quandoque tamen supra poll. 30. elevabatur. Novilunium ante meridiem diei 13, & prima lunae quadratura post sequentem mediam noctem diei 21 sereno, placidoque caelo contigerant. At plenilunium die 28, barometri demissio, & nubes zephyro flante comitabantur. Dies itaque aestivo solstitio proximi admodum placidi fucrant. Thermometrum hocce mense plerumque mane inter gr. 146, & 150: meridie inter gr. 138, & 144 versabatur. D d 2 Ma[204] Maxima barometri altitudo fuerat poll. 30. 1 1/2 Minima poll. 29. 8. Pluviae quantitas poll. 0. 762. Mense Q U I N T I L I. Sereno similiter adspectu decem priores mensis hujusce dies splendescebant; tametsi Africi venti hisque affines plerunque dominarentur. Tunc porro temporis barometrum supra poll. 30 constanter permanserat. Sed jam eo sensim descendente, nubes sequutis diebus borealem plagam occupare, sole praesertim oriente, incaeperant. Ultima lunae quadratura post vesperam diei 5 contigerat; sequentique biduo occiduus horizon plurimum declinato jam sole rubuerat, eodem flante Africo. Novilunium vero die 12 post vesperam similiter celebratum erat; quo tempore coruscationes ad euro-borealem plagam frequentes conspiciebantur. Postridie Africus idem ventus circa meridiem vehementissime furebat: caelo nubibus undequaque obducto. Post occasium solis tranquilla restituta serenitas. Die 14 ad poll. 29. 8. jam descenderat barometrum; nubesque huc iliuc difractae apparebant. Sed iterum ad lineas 9 conscendendo, iterumque descendendo, varium caeli comitabatur adspectum, imbresque praeveniobat, qui demum vespera dici 18, tonante, atrisque nubibus obducto caelo, decidebant, Libonoto flante. Crebriores tamen subsequutis tribus diebus dclabebantur; & praesertim die 20, dum praecedente nocte barometrum ad lineas 6 1/2 descenderat, flante primum euro, mox subsolano. Post [205] Post occasum diei 20 prior lunae quadratura contigerat nubilo, pluvioque, ut praediximus, caelo; quo tempore validissimus caecias-aquilo; aliique boreales venti imperium caeperant, & sequuto etiam die bacchabantur. Mitiores postmodum effecti ad diem usque 25 atmosphaeram tenebant. Barometrum jam denuo eodem die 21 sursum vespere ferebatur; ejusque adscensu continuante, amaena serenitas ad postremos fere mensis dies, nubeculis dumtaxat aliquando depicta perseverabat. Diebus interim 27, & 28, euro primum, dein Austro, & Africo leniter spirantibus, barometrum nonnihil deprimebatur. Sole vero, diebus 28, 29, & 30, occidente, nebulosa ac densa Zona, horizontem occiduum, caelo ceteroquin sereno, obtenebrabat. Die autem 31, nebula in nubes condensata, iterumque descendente barometro, copiosissimus imber, euro flante, demittebatur. Thermometrum die 7 duabus circiter post meridiem horis gr. 128 attingebat; & die 17, hora eadem, gr. 122: qui quidem caloris gradus nedum mensis hujusce, verum & currentis anni maximus fuit, quamquam sextili etiam mense ad cundem gradum, ut mox videbimus, calor pervenerit. Reliquis diebus mane inter gr. 140, & 143. post meridiem inter gr. 132, & 135 plerumque versabatur. Maxima barometri altitudo fu~ poll. 30. 0 3/4. erat hoc menseMinima poll. 29. 6 1/2. Pluviae quantitas poll. 3. 629. Mense S E X T I L I. Primo etiam mensis hujusce die, etsi barometrum constanter adscenderet; & mane caecias-aquilo spiraret, [206] raret, succedente tamen zephyro, tenuissima decidebat pluvia; postquam vento eodem perseverante, & coro per vicem flante diu serenitas perseverabat; quae diebus dumtaxat 5, 6, & 7 densa nebula matutinis horis offundebatur: Barometro tunc temporis prope poll. 29. 11. commorante; & affinibus boreae ventis per vices flantibus. Die 9 poll. 30. Barometrum superabat; ast eo iterum ad mox dictam altitudinem demisso, iterum, sed densior nebula diebus 12, 13, & 14 caelum mane obtenebrabat Libonoto constanter flante. Ultima lunae quadratura post mediam, quae diem 4 antecesserat, noctem: & novilunium mane diei 11, Africo ecodem spirante vento, celebratum fuerat. Libonotus, qui, ut praediximus, die 14 flabat, usque ad diem 18 cum zephyro alternans plerunque dominabatur. Die autem 15 in thermoscopio gradus 1221/2; die 16 gr. 122 secunda post meridiem hora majorem hujusce mensis indicabant calorem, qui etiam totius anni maximus fuerat, ut superiore mense notabamus. Mitius dein flantibus austro, & zephyro, calor quoque remittebatur; ac barometro nonnihil decidente caelum nubibus obtegebatur. At ingravescente nocte, ventis iterum permutatis, barometrum denuo elevabatur; redibatque serenitas. Sequenti die luna primum quadrantem post meridiem attingebat. Serenitas, ventis boreae affinibus spirantibus, ad diem 23 durabat. Sed Libonoto illis iterum succedente, nubes, & tonitrua subsequebantur. Dein noctu pluvia, barometro poll. 29. 8 1/4 monstrante decidebat. Mane flante euro restituta serenitas triduo perseverans, barometro parum variante. Borealibus interim praevalentibus [207] valentibus ventis; & praesertim die 27 post brevem nocturnam pluviam tonitribus comitatam, validissime flantibus, rigebat aer: Thermometro ad gr. 149 mane subsidente: reliquis vero sequutis diebus ad mensis usque finem, inter gr. 148 1/2, & 147, percurrente. Intempestivo huic aeris rigori tribuebant vinitores, quod in suburbanis vinetis, uvarum jam maturescentium obdurata cutis, acinique exsiccati, gracilem admodum vindemiam tulerint, quam de cetero racemorum copia affluentem spondebat. Barometrum interea, caecia plerumque flante, poll. 29. 10 1/2 attigerat. Sed postremo mensis die, eo nonnihil depresso,nubes circa meridiem caelum obducebant. Maxima ejus altitudo fuerat poll. 30. 0 3/4. hoc mense Minima poll. 29. 8 1/4. Pluviae quantitas poll. 0. 486. Mense S E P T E M B R I. Prioribus quinque mensis hujusce diebus varia caeli facies, varia tempestas; sudo nubiloque alternantibus. Mane pluries caelo sereno in boreali plaga nubeculae apparebant. Caecias oriente sole plerumque spirabat: Auster circa meridiem. Barometrum inter lineas 8, & 10 supra poll. 29 vagabatur. Et quamquam vespera diei 5, lineas 11 attigisset; iterum tamen noctu nonnihil descendebat; & sequenti die, Africo flante, pluvia demittebatur. Hoc ipsum observabamus die 8; quo post pomeridianam pluviam, ac tonitrua, borealibus euro mixtis ventis praevalentibus, serenitas redibat ad diem 12 perseverans. Mane [208] Mane diei 2 ultimum quadrantem Libonoto flante, luna compleverat. Die vero 9 post solis occasum conjunctionem celebraverat, spirante coro. Dies 12 fere totus serenus, caecia primum, deinde zephyro flantibus. Barometrum sensim deprimebatur. Nocte ingravescente, caelum subnubilum. Flabat eurus. Postridie, eodem spirante vento, & barometro ad poll. 29. 9 lente demisso, ingens imber duos fere altitudine pollices aequans decidebat. Nubes tamen sequuta nocte caecias eliminabat; & barometrum per lineae semissem elevabatur. Serenitas deinceps usque ad finem mensis nubibus quandoque turbata perstabat. Frequenti etiam nebula caelum obfuscabatur, diebus praesertim 23, 24, 25, & 30, sole oriente. Primum quadrantem spirante austro, caeloque sereno ante solis ortum diei 17 lunae pertransierat; & oppositionem ante ortum diei 25 eodem flante vento absolverat. Post diem 20 barometrum motu vario parum ab altitudine poll. 30 recedebat. Mane plerunque venti boreales orientalibus permixti, sero occidentales permixti australibus spirabant. Hicce autem atmosphaerae status proximos autumnali aequinoctio dies comitabatur: poll. 30 barometro itidem servante. Sub mensis finem flabat N. N. E. Thermoscopium mensis hujusce periodo admodum varios frigoris calorisque gradus cum mane, tum post meridiem ostendebat. Nam prioribus tribus diebus sole oriente inter gr. 140, & 142: Meridie inter gr. 130, & 133 versabatur. Deinceps plurimum variabat. Pluries enim oriente sole ostendebat gr. 152, quamdoque 153 1/2. Post meridiem, plerunque inter gr. 134, & 138 divagando, circa mensis finem gr. 126 1/2 at[209] attingebat, qui maximus totius mensis calor fucrat Zephyro tunc spirante. Maxima barometri altitudo fupoll. 30. 1 1/4. crat hoc mense Minima poll. 29. 7 1/3. Pluviae quantitas poll. 2. 605. Mense O C T O B R I. Rerum novitate notabilis admodum mensis hicce erat. Ultimum quadrantem post solis occasum diei 1, spirante Caecia, caeloque sereno, luna pertransierat. Qui sub mensis superioris finem praepollebat ventus N. N. E. prioribus quoque mensis istius diebus perseverabat. Mox occidentales ad diem usque 12 perflantes succedebant. Barometrum paullo vel infra, vel supra poll. 30 consistebat. Nocte vero quae diem 8 sequebatur poll. 30. 4 1/4 attingebat. Nocte eadem sereno caelo hora post occasum solis IV, Aurora Borealis adparebat, totam, boream inter, & occasum, occupans caeli plagam insigni rubedinc splendescentem. Urbis aedificia partem caeli horizonti proximam inspicere prohibebant. Post horae intervallum color rubicundus in candicantem sensim permutabatur: paullo post lumen extinguebatur; iterumque occasum versus, debilius tamen, redibat. Brevi penitus deficiebat. Zephyrus tunc lenissime flabat; & thermoscopium gr. 148 metiebatur. Lumen hocce boreale in Placentino etiam agro, sed adspectu diverso observatum, nobilissimi & Cl. V. Ubertini Marchionis Landi nos epistola docuit. Ibi post primam ab occasu solis horam adparebat. A Borea nonnihil occasum versus primum declinans terE e tiam [210] tiam caeli partem albicante illustrabat colore. Tenuissimae nubes stantium columnarum instar, fixorum lumen haud intercipientes ex horizonte adsurgebant; vixque sensibili mutatione variabant. Nocte integra perseverabat albicans splendor. At aurora imminente rubrum induebat colorem, orientem versus aliquantulum declinando. Ad ortum itaque, naturali nascentis aurorae luce caelum albescebat: ad septemtriones insueto jam veluti adolescentis aurorae rubescebat lumine: atque hoc pacto aurora duplici eodem tempore illustrabatur. Sequuta etiam diei 9 nocte iterum, sed dilutiore luce usque ad quartam ab occasu solis horam in eodem Placentino agro conspiciebatur. Evanescente dein lumine obscurior praeter consuetudinem, & tenebricosior nox succedere videbatur. Romae, caelo quamvis sereno, & novilunium eadem nocte luna celebrante, nullum insuetae lucis vestigium observabamus. Ab dic 9 sensim descendebat barometrum, permanente sudo, & zephyro continuante. Die ~ 12 ventus hicce circa meridicm densissimis nubibus caelum antea serenum obtenebrabat. Mox barometro ad poll. 29. 11 3/4 delapso ingens adeo imber demittebatur, ut pollices fere duos, & semisi altitudine aequaret. Paullo post solis occasum redibat serenitas; & sequenti mane, Euro flante nubes ad borealem dumtaxat horizontem conspiciebantur. Barometrum vespera sudo adscendebat ad poll. 30. 0 3/4. etsi Africus primum, dein Auster spiraret. Mane diei 14 iterum Africus, mox Auster circa meridiem flabant; & post meridiem pluebat. Sequuto etiam biduo, nunc Austro, nunc Caecia flantibus pluvia [211] pluvia decidebat. ~ autem 16, qui primum lunae quadraturam anteibat, tonitrua, & horrificae coruscationes pluviam densissimam comitabantur. Sed declinante die jam serenitas restituta. Barometrum ~ ~ immotum fere poll. 29. 10 1/2 tenebat usque ad ~ 19, quo, occidente sole, paullulum descenderat. Sequuta autem nocte imbres delabi incipiebant, qui, barometro supra poll. 29. 9 plerunque ~, fere ad mensis usque finem ~. Copiosissimi tamen diebus 21, 23 & 24. Et, quod notatu dignissimum, die 23, validissimo flante Austro, tonitru, grandine & fulminibus comitantibus, ~ fere aquae pollices, sex circiter horarum intervallo decidebant. Barometrum eo die ad poll. 29. 6 1/2 paullo ante descenderat; & thermometrum gr. 149 indicabat. Die etiam 24 ad pollicis altitudinem pluebat; tametsi barometrum nonnihil iterum adscendisset. Sequenti nocte plenilunium. Reliqui dies, exiguo continuante barometri adscensu variam caeli faciem, sed plerunque nubilam ostendebant; borealibus ut ~ spirantibus ventis Euro permixtis. Thermometrum toto ferme mense inter gr. 151 & 154 mane versabatur. Meridie inter gr. 139 & 144. Sed postremis mensis diebus mane inter gr. 156 & 160. Meridie inter 151 & 152. Maxima barometri altitudo fuerat poll. 30. 4 1/4. hoc mense Minima poll. 29. 6 1/3. Pluviae quantitaspoll. 10. 895. E e 2 Mense [212] Mense N O V E M B R I. Caecias, cique ad latus flantes venti, toto ferme hoc mense, vario caelo spirabant. Barometrum poll. 29. 10 constanter superabat, diebus 7 & 8 exceptis, quibus flante Volturno ad poll. 29. 8 descenderat: largusque imber die praesertim 8 decidebat, quo post meridiem novilunium peractum erat. At iterum pristinam elevationem recuperante, & continuo superante barometro, die 16, quo primum quadrantem lunae pertransierat, poll. 30. 4 1/3 attingebat flante Borea. Haec porro barometri altitudo ab maxima hujusce anni altitudine parum deficiebat. Oriente sole diebus 17 & 18 thermometrum gr. 170 & 171 sereno caelo, & Borea flante metiebatur. Deinceps diebus 20 & 21 cito descensu, concidente ad poll. 29. 8 1/3 barometro, pluvia iterum, tonante, & coruscante caelo, Austro autem flante decidebat. Thermometrum inter gr. 155 & 161 tunc temporis mane versabatur. Sequuto biduo, dum scilicet post occasum diei 22 pleno orbe splendebat luna, barometro ad poll. 30. 2. elevato, serenitas redierat; & thermometrum ad gr. 166 mane subsidebat. Sed barometro nonnihil iterum delapso iterum pluvia. Novo dein interjecto serenitatis biduo (quo thermometrum ad gr. 174 1/2 rigidior aer, & spirans aquilo mane depresserat) flantibus denuo Caecia, & affinibus ventis, usque ad mensis finem vel nubilum, vel pluvia. Die porro 28 barometri descensus insignior poll. 29. 1 3/4 attingebat. Brevi tamen eodem regnante vento, iterum passim elevabatur: dum interim continuata, sed tenuis decidebat pluvia: ultimumque quadrantem nocte diem 29 sequuta, egerat luna. Hocce [213] Hocce itaque mense ab insigni altitudine, fere ad minimam, dierum duodecim intervallo barometrum descenderat. Maxima ejus altitudo fuerat poll. 30. 4 1/3. Minima poll. 29. 1 3/4. Pluviae quantitas poll. 3. 488. Mense D E C E M B R I. Quos superiore mense dominatum in atmosphaera habuisse dicebamus affines Caeciae venti, hocce etiam mense usque ad diem 20 praepollere observabantur. Caelum plerunque serenum erat, sex prioribus exceptis diebus, quibus adscensu, descensuque vario barometrum intra poll. 30 & 29. 9. divagabatur: descensum pluvia etsi tenui subsequente. Reliquis decem & quatuor, aut supra, aut parum infra poll. 30 consistebat. Mane autem diei 8 (quo tempore plenilunium absolvebatur) & sequutis diebus 10 & 11, ad poll. 30. 2. conscenderat. Post diem 15, quo prima lunae quadratura peracta post meridiem fuerat, nonnihil jam ex altitudine poll. 30. 1 1/5 demittebatur, nubilum~ que adparebat caelum. Thermometrum, quod paullo ante folis ortum diei 2, gr 174 attigerat, sequutis usque ad diem 11 diebus, eadem hora intra gr. 165 & 170 versabatur. At frigore crudescente, ad gr. 174 1/2 die 13 consistebat. Deinceps frigus mitigabatur. Circa meridiem diei 20 Australes venti spirare, obtenebrari caelum, ac barometrum deprimi observabantur. Descensus hicce nocte sequenti praecipitantior, tres & amplius lineas metiebatur; poll. 29. 5 1/4 mane indicando. Mox ergo ante meridiem diei 21 tonante caelo, ingenti Austri flatu, largus imber effundebatur. Die [214] Die 22 ante meridiem iterum, Africo spirante, pluebat; oppositionem obtinente luna. Et quoniam solstitium hybernum die 21 occidente sole contigerat, venti proximis <inferred>qeidem</inferred> solstitio diebus imperantes, Australes p<inferred>l</inferred>erunque fuerant, Africo, Volturno, Euroque permixti; caelum deinceps ad mensis usque finem, eisdem Volturno & Euro flantibus, pluvium constanter erat: solaque diei 26 periodo plusquam tres & semisi pluviae pollices decidebant: Barometro poll. 29. 10 1/2 commonstrante. Dum vero die 28 ad poll. fere 30 pervenerat, alter pluviae pollex sequuta nocte demittebatur; iterumque nocte altera pluebat, dum ultimum quadrantem luna superabat. Quo tempore hanc imbrium copiam caelum effundebat, thermometrum gr. 161 plerumque aere admodum miti, mane commonstrabat. Maxima barometri altitudo fupoll. 30. 2. erat hoc mense Minima poll. 29. 3 1/2. Pluviae quantitas poll. 8. 501. O B S E R V A T I O N E S G E N E R A L E S in Ephemerides Meteorologicas Anni 1741. Quandoquidem Februario mense maximam barometri altitudinem poll. 30. 5; Januario autem minimam poll. 29. 1 metiebantur; scala variationum mercurii in barometro fuerat hocce anno linearum 16, seu pollicis cum triente; altitudo vero media poll. 29. 9. Eodem Januario mense frigus totius anni maximum in thermometro ostendebant gr. 180; mensibus vero Quintili & Sextili maximum calorem gr. 122. [215] 122. Scala ergo variationum mercurii in thermometro fuerat graduum 58, seu totidem earum partium, qualium tota thermometri capacitas 5000 complectitur. Quapropter demtis ex posteriore hocce numero partibus 122, quas maximo regnante calore mercurius haud occupabat; istius volumen, eo temporis, partes dumtaxat 4878 obtinebat. Harunce autem partium, maximo adveniente frigore, amittebat 58. Seu si mercurii volumen calore maximo ampliatum in partes 1000 divisum ponamus maximo accedente frigore, partes ab eo millesimae 11 8/9 amittebantur. Eadem enim praeter propter, inter 4878 & 58 ratio interest, quae inter 1000 & 11 8/9. Quantitas pluviae hoc anno delapsae erat poll. 43. 780. Ex superiorum autem octo annorum observationibus, media pluviae quantitas poll. 34 adaequabat. Anno autem 1737, qui reliquos imbrium copia superabat, pollices dumataxat 36. 788 decidebant. Anni itaque 1741 pluvia, mediam excedebat poll. 9. 780; & maximam anni 1737 poll. 6. 992. Quod porro minime praetereundum est; tribus tantummodo postremis anni mensibus pluviae pollices 22. 884 declderant, qui nedum dimidiam totius hujusce anni pluviae quantitatem, verum duas tertias mediae annuae pluviae partes superabant. Major ergo imbrium copia hocce anno tribus postremis mensibus demittebatur. Quintilis etiam mensis imbres, quos poll. 3. 629. mensurabant, insueti admodum fuerant; quum, ab eo saltem, quo hisce observationibus vacamus, tempore nunquam eodem mense integrum aquae pollicem decidisse deprehenderimus. Atque id fortasse in caussa fuerit, cur aestivi fructus vermibus plurimum hocce anno scatuerint: quemadmodum nimiis etiam au[216] autumnalibus imbribus, vermium, quibus oleae corruptae fuerant, grassantem copiam agricolae tribuebant. Aliud quoque insolens phaenomenon autumnales pluvias comitabatur. Pluries quandoquidem barometro supra mediam altitudinem haud parum elevato, copiosissimi diuturnique imbres decidebant. Quamquam inficiari non possumus, fere semper ante imbrium delapsum ex majore altitudine mercurium aliquantulum descendisse. Quemadmodum aliis annis, ita & praesenti, rarissime Cori venti, frequentissime Euri sub Romano caelo flare observabantur. Euri porro, & Australes aut nubilum, aut pluvium plerunque caelum efficiebant: sudum Boreales, & Zephyri. Aliquando tamen, etsi raro, hi pluviam, illi serenitatem advehebant. Qui vero proximis utrique solstitio diebus crebrius perflabant, sequuta tempestate diei frequenterque dominabantur. Quod in ventis etiam prope aequinoctia spirantibus, utut non adeo sensibiliter, notabamus. Hanc porro observationem longa annorum serie Romae abs se comprobatam V. Cl. Franciscus Blanchinius affirmabat; nosque plerunque constantem deprehendebamus. Tranquillo praeterea caelo, aestivo praesertim tempore, venti orientales matutinis horis, australes circa meridiem, & sole occidente occidentales lenissime spirare plerunque observabantur. Acus magnetica declinabat hocce anno a Borea in occasum gr. 15. 40. Incrementum propterea declinationis ab anno 1730, erat gr. 4. 40. Eo siquidem anno declinatio fuerat gr. 11. Pauca [217] Pauca nunc de morbis popularibus hujusce anni subjicimus, quae ab illustrissimo Leprotto, Archiatro Pontificio, & Regiae Societatis sodali. Ad hyemem, paucis pectoris inflammationes contigerunt; Catarrhi vero, tonsillarum inflammationes, & rheumatici affectus, pluribus. Caeperant quoque circa Januarii finem malignae febres petechiales in pluribus grassari, iis praesertim qui prope Tiberim habitabant: quibus plures simul in eadem domo corripiebantur. Et continuae quidem omnino febres illae erant, nihilque intermittebant; sed omnes earum more invadebant, quae ad tertianarum naturam prorsus accederent; uno quidem die leviores, altero vehementiores. Has inter cetera symptomata dolor capitis vehemens comitabatur; cui sequutis diebus coma vigil, & diarrhaea superveniebant. Curabantur autem feliciter sanguinis missione, diluentium, & chinaechinae usu, omissis omnino cum emeticis, tum purgantibus, quibus uti apud aliquos in more positum est. Circa veris finem praefatas febres aliae prorsus intermittentes excipiebant, quae quidem, ut plurimum, boni moris erant; cephalalgiae tamen gravi fere semper conjunctae: & hae pariter Peruviani corticis usu, & phlebotomia profligabantur. Atque hoc febrium genus non modo per aestatem, & autumnum, verum <inferred>ctiam</inferred> praesentem in hyemem grassantur. Ad aestatem pariter diarrhaeas & choleras passi sunt nonnulli. Vulnera putredinem, seu corruptionem contrahebant; unde febres ad depurgationem usque. Tandem quibusdam ad hanc praesentem hyemem spuriae pectoris contigerunt inflammationes, & catarrhi. Plerique tamen aegroti praedictis febribus intermittentibus laborant. F f Duobus [218] Duobus postremis anni mensibus complures repente occubuerunt, ex apoplexia alii, alii vero ex internis praecordiorum affectionibus. Illud denique animadversione dignum censemus, frequentes per aestatem, & autumnum fuisse morbos ex vermibus ortos, quos in acutis etiam vomitu, & dejectionibus expulsos vidimus: idque in rusticis potissimum observare proclive erat. 