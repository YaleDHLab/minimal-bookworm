[120] XII. Tentamen continens Theoriam Machinae sublicarum. Autore Thoma Bugge, Astronomo Regio, Astron. et Mathem. Prof. in Academia Havniensi, e Societatibus Scient. Havniens. et Nidros. Communicated by Sir John Pringle, Bart. F. R. S. Read Dec. 24, 1779. I N T E R innumera commoda, quae societati civili adfert Mechanica, haud minimum est ars sublicas adigendi, seu, palos majores trabesque oblongas terrae impingendi. Artem hanc veteribus non fuisse ignotam ex pluribus VITRUVII locis potest probari. Etiam si celeberrimus hic antiquitatis autor machinam non describat, tamen extra omne dubium posita est veterum in hac arte peritia. Sine ea enim impossible fuisset exstruere pontes, molas, aggeres, pyramides, columnas, aedificia, quoorum molem, majestatem, firmitatemque venerabundi admiramur et vix imitari audemus. Haec omnia requirunt fortissimas et solidissimas substructiones. Si loca sint congestitia et palustria, sublicae machinarum vi adiguntur, tunc imponitur craticula; plures sublicae impinguntur, capitibus promiMachinae sublicarum. 121 prominentibus; earum intercapedines opplentur lapidibus majoribus, silicibus, arena majori fossitia et mortario, quibus fundamentis demum superstruenda sunt aedificia. Forma machinae, qua veteres architectones sublicas adegerunt, non satis constat. Recentiores varias ei dederunt compages et configurationes. Complures descripserunt LEOPOLD, DESAGULIERS, et BELIDOR. Inter has eminet et plamam omnibus praeripit sublicarum machina VAULOUE inventa, a DESAGULIERS, descripta, ac in usum perducta dum fundamenta pontis Westmonasteriensis conjicerentur. Praecipua ejus commoda sunt, ut ad onus (quod arietem vocare licet) elevandum minor requiratur hominum numerus, ut aries ad majorem elevatus altitudinem libere decidat, utque arietem deciduum lusu machinae iterum arripiat foorceps, et mox elevet; quibus machinamentis brevissimo temporis spatio et paucissimis operariis maximus sublicarum numerus ad maximam profunditatem adigi possunt. Theoriam effectus hujus machinae quidem dedit BELIDOR. Sed, quantum video, eam superstruxit fundamento prorsus erroneo et parum solido; eam deducit ex regulis collisionis corporum, considerando sublicam terrae impingendam et onus deciduum tanquam corpora collisa. Quis autem non vidit regulas collisionis supponere motum liberum, et medium non resistens? Nullo ergo jure V O L. LXIX. R in 122 Tentamen continens Theoriam in dato casu, ubi sublicae soli resistentia valde magna opponitur, applicari potest. Tentabimus aliam explicare hujus machinae theoriam. Res eo redit, ut onus ingens ex certa altitudine cadens percutiat sublicarum capita annulo ferreo cincta; considerabimus duas machinas; vocabimus onera cadentia = 0 et o; altitudines, e quibus decidunt = A et a; sublicarum adigendarum massas = M et m; superficies earum, quoad terrae impactae sunt = S et s; et profunditates sublicarum in solo = P et p. Percursio oneris cadentis instar virium vivarum est aestimanda per productum ex massa oneris in quadratum celeritatis; hoc autem quadratum proportionale est altitudini, ex qua cadit onus; proinde percursio aestimari potest per factum ex massa oneris impingentis in altitudinem computatam a supremo puncto ad caput sublicae. Sed effectus sunt uti vires causarum suarum plenae. Ergo, si resistentiam soli et massas sublicarum utrobique aequales statuamus, profunditates, ad quas singulis percursionibus adiguntur sublicae, erunt in ratione composita e rationibus directis onerum et altitudinum; seu p: P = a x o: A x O. Si sumamus cohaerentiam soli aequalem et homogeneam, resistentia, quam, dum subsident, vincere debent sublicae, crescit in ratione superficierum solo impactarum. Si jam Machinae sublicarum. 123 jam statuamus onera cadentia aequalia ~ = o; altitudines quoque aequales A = a; patet effectus percumonum et hinc profunditates decrescere prout crescunt tam superficies adactae quam sublicarum pondera vel massae. Hinc sub data hypothesi, erunt protunditates in ratione composita e rationibus inversis superficierum et massarum, seu p: P = S x M: s x m = 1/s x m: 1/S x M. Si jam omnia sunt inaequalia, nempe onera cadentia, altitudines, massae sublicarum, et earum superficies in terra conditae; dico profunditates, singulo ictu acquisitas. esse in ratione composita e rationibus directis onerum cadentium et <inferred>altitudinum</inferred>, et e rationibus inversis superficierum et massarum. Concipiamus tertiam sublicam cujus massa = M, superficies adacta = S; onus impingens = O; altitudo, e qua cadit onus = a; dicatur profunditas hujus sublicae ex data percursione proveniens = ~. Tunc erit per antea demonstrata p: ~ = 1/m x s: 1/M x S. ~: P = a x o: A x O. Ergo p: P = a x o/m x s: A x O/m x S. Haec theoremata inserviunt diversis sublicarum machinis comparandis, praxique exercendae. Ad determinandum R 2 sumtus 124 Tentamen continens Theoriam sumtus operis exstruendi maxima sunt utilia; iisque superstruimus sequens problema. Calculo desinire profunditatem ad quam singulo ictu subsidet sublica datae machinae vi adacta. Cum in hoc casu tam onus cadens quam massa pali impingendi constans sit et aequalis; erit O = o, et M = m. Hinc explicata proportio fundamentalis in sequentem abit. p: P = a/s: A/S. Porro superficies sublicarum terrae impactarum sunt rectangula eandem basin sed diversam altitudinem p et P habentia (P hic significat profunditatem totalem). Quapropter s: S = p: P', id quod simpliciorem et commodiorem subministrat analogiam: p: P = a/p: A/P. Post percursiones quasdam factas, adeo ut firmiter terrae inhaereat sublica, fiat denique novus ictus, quem pro primo numeramus, tum cadat onus ex altitudine = a et subsideat sublica profunditate = p. Fiat tum secundus ictus, tunc subsidebit palus profunditate = x. Onus cadet per altitudinem A = a + p, et sublicae profunditas totalis erit = P = p + x. Facta jam debita substitutione habemus. p: x = a/p: a + p/p + x. Ex Machinae sublicarum. 125 Ex qua analogia originem ducit sequens aequatio. p x + x2 = p2 + p3/a. Quae aequatio quadratica, si resolvatur, dabit valorem incognitae x = ~ ~ 5/4 p2 + p3/a 1/2 p. Applicemus calculum ad datum exemplum. Sit altitudo, e qua decidit onus percutiens a = 3 ped = 36 pol. Profunditas ad quam primo ictu subsidet sublica = p = 4 pol. dicatur jam profunditas ad quam secundo ictu subsidebit = x; erit: 4: x = 36/4: 40/4 + x 4x + x2 = 160/9 x = 2 2/3 pol. Secundo ictu sublica subsidet numero rotundo 3 pol. In tertio ictu erit altitudo, quam percurrit onus impingens = 36 + 4 + 3 = 43 pol. Profunditas sublicae = 4 + 3 = 7 pol. Denique profunditas tertio ictu acquisita = x; tunc, 4: x = 36/4: 43/7 + x 7 x + x2 = 172/9 x = 11/7: 7/2 = 2 pol. quam proxime. In quarto ictu est altitudo = 36 + 4 + 3 + 2 = 45 pol. et profunditas sublicae = 4 + 3 + 2 = 9 pol. Profunditas quarto ictu acquisita = x; tunc erit, 126 Tentamen continens Theoriam 4: x = 36/4: 45/9 + x 9 x + x2 = 180/9 x = 12/2 9/2 = 1 1/2 pol. quam proxime. Idem problema sibi solvendum sumsit D. BELIDOR. Supponit sublicam primo ictu subsidere 15 pol. Tunc juxta ejus calculos secundo ictu subsidebit 17; tertio 19; quarto 21; quinto 23. Quis autem non vidit hanc progressionem cum theoria et experientia pugnare? Profunditas enim singulo ictu acquisita continuo decrescit, et tandem sublica repetitis ictibus non amplius subsidet. Id quod evenit, quando cohaerentia soli et frictio major est vi a percursione oriunda. Eo in casu sublica profundius adigi non potest nisi augeantur vel onus percutiens vel altitudo, e qua cadit. In actis Academiae Stockholmiensis mechanicus quidam haud incelebris statuit sublicam ponderibus oneratam in hoc casu ulterius et profundius in terram adigi posse. Verum si sublica ita oneratur, idem est ac si sublicae massa major esset, quod non auget sed impedit effectum percursionis. Ad adigendam sublicam pondus impositum agit sola pressione, quae pro insensibili est habenda respectu resistentiae et frictionis. Si vero onus impingens augeatur, certissime quoque augebitur percussio. Quam rem theoria et experientia confirmant; notum enim Machinae sublicarum. 127 enim est ex experimentis D. CAMUS malleum 12 librarum ambabus manibus elevatum et proinde ex altitudine 5 pedum cadentem eundem effectum reddere ac simplex pressio 1000 librarum. Determinare maximam profunditatem, ad quam sublica data machina data adigi potest. Sit altitudo, quam onus percurrit in primo ictu = a; profunditas per primum ictum acquisita = p; post factas complures percussiones sublica subsidet quantitate admodum parva = m; et tum operae pretium non est plures dare percussiones. Profunditas totalis antea acquisita = x; et altitudo, quam onus percutiens describit = a + x. Hinc, p: m = a/p: a + x/x. Ex resolutione hujus aequationis invenitur, x = a p2/a m-p2. Sit p = 4 pol.; m = 1/10 pol.; a = 36 pol.; invenitur maxima profunditas x = 36 X 16/36/10 16 = 576: 124/10 = 46,6 pol. Haec quantitas negativa esse debet, cum opposita sit altitudini, quae instar positivae est assumpta. Corodinis loco sequentes practicas observationes adjungimus. 1. Pondus oneris impingentis ut plurimum est 800 libr. Vis hominis onus continuo labore ele7 vantis 128 Tentamen continens Theoriam vantis circiter 40 lib. aestimanda est. Hinc in machina simplici 20 homines onus elevare valent. Ictibus autem 25 vel 30 datis, ut per aequale temporis spatium requiescant necesse est. 2. Ad percussiones 30 dandas et requiem capiendam 4 minuta prima requiruntur, adeo ut per integram horam 450 ictibus sublicam percutere liceat. 3. Virium impedimentum est, si diameter trachleae superioris, cui funis onus elevans circumvolvitur sit justo minor. 4. Si onus impingens ope manuum et non mediante axi in peritrochio est elevandum, altitudo, quam percurrit onus, non superare potest 5 pedes quos solummodo emetiri possunt homines brachiorum libero motu. 5. Quando plures adigendae sunt sublicae, prodest opus incipere a medio, et ad extremitates procedere, si enim contrario modo rem aggressus fueris, sublicae intermediae adigi non possunt sine opere et temporis dispendio propter soli compactionem. 6. Antequam opus incipiatur, terra est examinanda et sublica probatoria adigenda, ut exactam de soli qualitate ejusque stratis habeas cognitionem. 7. His praesuppositis, aestimari possunt sumtus ad seriem sublicarum adigendam necessarii. Ad machinam transferendam et singulas sublicas perpendiculariter erigendas requiruntur 15 minuta prima. Ex ictibus probatoriis juxta precedentia 6 proMachinae sublicarum. 129 problemata calculari possunt numerus percussionum per singula strata et hinc tempus totum requisitum. Tandem ex longitudine operis, ex pretio et numero sublicarum aestimari possunt sumtus omnes quos impendere oportet. Havniae, 30 Augusti 1778. V O L. LXIX. S 