Philos. Trans. No.494. TAB. II. l Fig. 2. p.343. 344. ~ l f d ~ d c a h n m m m m m l h o p o l c Fig. 1. p.341. 344. ~ a b ~ f ~ ~ ~ ~ ~ ~ h h ~ f ~ ~ ~ ~ c ~ ~ d J. Mynde sc. [340] XII. Alberti Haller, Archiatri et Consil. Aul. Reg. in Acad. Gottingens. Medicinae Prof. necnon R. S. Lond. Sodalis, Observationes de Viis Seminis. C U M in testium vesicularum fabrica aliqua mihi contigerit invenisse, quae non inutilia videantur, ea Vobis, Sodales Illustres, consideranda propono, quorum antecessoribus pene ante centum annos Claudius Uberius aprugni testis fabricam dicavit Phil. Trans. n. 42. Read Feb. 15. 1749-50. Testium quidem filamentosa fabrica ex flavescentibus vasculis compacta, passim nota est. Ea vero vasa quae semen consectum in iis vasculis exportant, et ad epididymidem convehunt, ea quidem semper dubia fuerunt. Solus hactenus Regnerus de Graaf ad veritatem cominus acceslit; recentiores scriptores infra ejus inventa substiterunt. Repleatur ergo epididymis per ductum deferentem, lente et prudenter, argento vivo, subsistendo subinde, aut in calidam mergendo testem, ut sensim vasa expansa cedant; nam subita repletio facillime mediam aut summam epididymida rumpit. Ita mihi duodecies aut ultra adparuit, epididymidem quidem per totam longitudinem suam, qua testi adhaeret, capite excepto, unicum subtilem canalem esse, qui explicari queat, et ex plicis per cellulosam revinctis resolvi. Recte hoc vidit, quem laudavi Graafius de part. genit. vir. p. 65. T. 1. f. 2. In suprema parte epididymidis, quam caput vocavit, (TAB. II. Fig. 1. d) et quae validius albug ineaenectitur, fabrica [341] fabrica alia est: Ibi enim unicus iste canalis finditur in decem, duodecim, forte plures canales, qui nonnunquam valde subtiles, alias autem ipso ductu, qui epididymidem complicatus fuit, multo crassiores sunt. Hos canales vocabimus, brevitatis causa, Vasa efferentia semen (F. 1. eeeee). Singulum plicatum et in conum congestum proprium fasciculum efficit, et retrogrado ductu versus inferiorem partem testis redit, intraque albugineum in testis partem venit, quae media est inter summam partem imamque, qua etiam parte epididymis ab altero latere libera, ab altera unice adhaeret. Haec vasa conosque satis recte repraesentavit idem R. de Graaf, T. 3. f. 3. T. 11. f. 1. In icone nostra diducta exprimuntur (F. 1. f f). Ea vasa sensim in testis superficie, quae albugineae continua est, exporriguntur, et sibi parallela et conjuncta rete efficiunt. (F. 1. gg) Ex ea conjunctione fit, ut non raro uno vel duobus tantum vasculis efferentibus ab epididymide repletis omnia turgeant, et argentum vivum manifesto per ea vasa, quae argentum receperunt, retrogrado metallo etiam in ea parte, quae testi proprior est, repleantur. Hoc rete ea fere longitudine est partis semiliberae ductus epididymidis. Solus eam vidit Graafius et depinxit T. 4. f. 4. ut tamen parallela nimis vascula, neque mediis ramis-conjuncta, aut pingat aut describat. Nimis etiam longa et paria fere testi fecit. Reliqui Anatomici omnes aut pro ductu unico, aut pro caeca membrana habuerunt. Ab eo rete in testis carnem musculosam cum singulo celluloso septo, singulum vasculum venit, et ad eam testis divisi provinciam descendit. Haec vascula absque plicis sunt ampliora multo quam crederes, et X x quam [342] quam epididymidis, magis vasculum tenera, ut a pondere argenti vivi facile rumpantur. A rectitudine recta vascula testis voco. Haec recta vascula inserta sibi recipiunt vascula testis serpentina flavescentia, quae adeo pulchre in capillos resolvebat Ruyschius. Aliquoties contigit, ut fluidum metallum etiam haec tenerrima vascula subiverit, ut omnino cavos canales esse minime dubitari possit. Ea est adeo testis fabrica, ut in serpentinis vasculis semen flavescens generetur, id deponatur in vasa recta, inde in rete sub albuginea positum, tunc per vascula efferentia tortuosa in epididymidem veniat. Ex epididymide duplex via est seminis, altera recondita, de qua nunc dicendi locus est, altera vulgo nota ad vesiculas. Illam argento vivo immisso nunc ter omnino detexi. Vasculum unicum, nec enim plura vidi, de media epididymide decedit, in rectitudinem exporrigitur, una cum vasis testis adscendit, nunquam ad finem usque a me deductum, sed proculdubio ad lymphatica vasa pertinens, quae saepe in funiculo vasorum spermaticorum humano vidi. Haec sunt vascula minima in abdomine, quae per vas deferens replebat in lepore, Ruyschius Catal. Mus. p. 152. Nam etsi unicum hactenus vidi, minime repugno plura esse. Reforbendo humori, adeoque crassiori reddendo semini, destinari valde probabile fit. Altera via manifesta est, qua ad vesiculas seminales semen ducitur; in ea Mercurius injectus aliqua etiam nobis patefecit. Non quidem valde urgebo ductum deferentem recta in urethram continuari, huic ad angulum valde acutum [343] acutum inseri ductum excretorium vesiculae seminalis, qui ductu urethrico minor est (Fig. 2. o p); et tamen liquores injectos in ductu deferente facile in vesiculam subire. Haec enim vulgo nota sunt. Neque monebo fuse ex ductu deferente, cujus pars, quae vesicae subjicitur, in cellulas plicatur, argentum vivum in urethram facile delabi, quod non ita de semine observatur unquam, ut in vivo homine potentiam aliquam esse necesse sit, quae extra tempora venerei aestri coerceat semen, neque sinat in urethram sani hominis venire, quin prius in vesiculam adscenderit. Ea potentia potest in ipsa densitate conprimentis prostatae poni, vel in alia causa, nobis ignota. Sed id inprimis volo, vesiculam seminalem quamlibet unicum esse intestinulum, cui multae caecae appendices inserantur. Id adparet, quando Mercurio vel cera repleta vesicula resolvitur, dissectis patienter telis cellulosis, quae et princeps intestinulum, et caecas appendices religant. Saepe praeparavi, multum inveni in appendicibus diversitatis, in longitudine, simplicitate, directione, diametro. Haec tamen communia sunt. Intestinulum princeps vesiculae (l l) in crassum obtusum caecum conum terminatur. In hoc intestinulum octo, decemve inseruntur appendices (m m n n), quarum primae solent ramosae esse (ut m n), non tamen constanter; ultimae potius simplices sunt (ut m m). Aliquid simile et Leal. Lealis vidit, et Henricus Bassius, Observ. Anat. Chir. Dec. 1. n. V. T. 2. f f; sed ille nimis breves appendiculas fecit, tum iste, anulumque is praeterea addidit, quem certo novi plicam esse, non verum circulum. Unice addo, adco magnas et compositas appendices me vidisse, ut quae truncus sit, quae appendix, non facile definires. X x 2 ICO[344] I C O N U M E X P L I C A T I O. T A B. II. F I G. 1. Testis Mercurio repletus. a Ductus deferens, sensim complicatis vasis. b Pars ima, ubi contra seipsum adscendere incipit cum epididymidis nomine. c Epididymis tota repleta ex serpentino vasculo composita. d Caput epididymidis dissolutum. e e e e e Totidem coni vasculosi, in quos caput epididymidis resolvitur. f f Vascula efferentia semen ex conis orta, pauca notavi literis, ne iconem corrumperem. g g Rete testis. h h Aliquot ductus rectilinei. Reliqui globuli dissoluti sunt ab argento vivo, per rupta aliqua vascula effuso, quos volui expressos, ne quidquam veritati iconis decederet. i Caro testis nuda. F I G. 2. a a Vesica urinaria. b Fibrarum longitudinalium planum posterius. c Prostata. d d Ureteres. e Arteriae vesicularum. f g Ductus deferentes in celluloso fine suo. h Vesicula seminalis dextra, non mutata. i Ductus seminifer, qui prostatam perforat. l Vesicula seminalis sinistra cera repleta et expedita. Dissolutis corniculis hinc multo longior. m m [345] m m Caecae appendices vesiculae, quae in hoc cadavere breves fuerunt. n n Appendices aliquae ramosae. o Ductus seminifer per prostatam euns. p Ductus vesiculae excretorius ipsi insertus. 