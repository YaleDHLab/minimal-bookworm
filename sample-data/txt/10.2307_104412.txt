XI. D. Alberti Haller Concil. Aul. & Archiatri Regis Britann. & Electoris Brunsvic. Prof. Anat. & Bot. Gottingensis, S. R. Ang. & Suec. Soc. Observatio de Ovarii Steatomate, & de Pilis ibidem inventis. N O N rarissimas esse hujusmodi historias non ignoro; & minus raras esse video quam e re esset generis humani, neque tamen vulgares esse, vel hae ipsae transactiones philosophicae docent, in quarum fastos duo exempla inseruerunt D. Samson & Tyson. Read April 12. 1744. Ancilla fuit, post longum morbum consumta, triginta fere annorum, cujus cadaver in theatrum nostrum illatum est die 24~ Januarii, anno 1743. Cum [72] Cum corpus aperirem, continuo magnum in pelvi tumorem vidi, qui spem fecit graviditatis; sed frustra ea spes fuit; uterum enim inquirens suo loco reperi, tumores vero duos, modica convalle distinctos, in summa pelvi utero adjacentes. Huic tumori adnatam reperi dextram tubam, ut pene media pars membranae tubam efficientis in tunicam morbosi corporis innata & immersa esset. Tuba caeca fuit. Huic porro tumori, deinde utero, duabus laciniis omentum adhaesit, ex Hippocratis antiquissima observatione. Sacci etiam morbosi tunicae passim hydatides adhaerebant. Nihil in sinistro latere praeter naturam se habuit. Dimensiones omitto, quas icon exprimit. Tumorem, quem esse ovarium facile videbam, incidi; involucri crassitiem reperi pene lineae. Saccus erat undique cavus, septo quodam in duos loculos divisus. In minori sacculo materies melli similis erat; sed adipis tamen etiam similis, in qua magna vis pilorum humanis simillimorum, fuscorum, crisporum, pene biuncem longorum, temere haerebat. Meliceredis antiquorum certum exemplum nactus, flammae admovi melleam massam; ignem ea continuo recepit, & adipis more deflagravit. In majori loculo alterius generis purulenta materies fuit lactis similis; cui innatarent frusta quasipulmonis, fusca & friabilia. Non arduum videtur definitu, ova duo, aut vesiculas duas, morbose in hac femina intumuisse, & paulatim totam ovarii capacitatem sibi usurpasse, deletis reliquis quae minime resisterent vesiculis. Id difficilius videtur, qua ratione in ovario nata sit tanta vis adipis, ad unciam force, si placuisset eximere omnem. [73] omnem. Nam in sano Ovario, ne mica verae pinguedinis adparet. Constat adeo, ubicunque cellulosa tela est, eo aliquando pinguedinem deponi posse, etsi minime vulgo soleat. Ita in scroto, in pene, adipem vidi; & novi repertum fuisse, in tenera illa cellulosa fabrica, quae choroidem oculi interest, & seleroticam. Deinde quaeri potest, quomodo pili nasci potuerint, absque ulla vel cute, vel membrana, in qua radicati fuerint? Non ignoro etiam alibi pilos, etsi cutem perforent, in pinguedine tamen veras radices habere, quod in scroto & pube valde manifestum est. Sed id difficilius videtur, quomodo in loco ab epidermide remoto, involucrum tamen simillimum & corneum, & pellucens, in his morbosis pilis ortum sit? & annon inde labefactetur vulgaris sententia, crustam pilorum a cuticula esse; & demonstretur, corticem verum pili ab ipso cortice bulbilli contitinuari? Nam hos pilos faetus destructi reliquias fuisse non videtur: etsi minime ignorem in aliis, Tysonique imprimis casu fuisse: ibi enim cum pilis dentes etiam in ovario fuerunt. In nostra enim femina nihil quidquam de solidioribus corporis partibus, superstes factum esse, pilosque, adeo evidenter molliores, solos vim eam effugisse, quae ossa dentesque destruxerat, id quidem non fit probabile. Figurarum Explicatio. T A B. III. Fig. 1. A, Arteria Aorta super pelvem. B, Vena cava. C, Psoas sinister. K D, Omentum [74] D, Omentum. E, Ejus adhaesio ad uterum. F, Altera adhaesio ad ovarium morbosum. G, Uterus. H, Intestinum rectum. I, Tuba sinistra. K, Ovarium sinistrum obiter indicatum. L, Tuba dextra. M, Ejus laciniae. N, Ligamentum ovarii dextri. O P, Ovarium morbosum. O, Saccus major inferior. P, Saccus minor. QQ, Hydatides externae superficiei adnatae. Fig. II. A, Saccus est morbosus seorsim pictus. A, Loculus major apertus. B, Crassities morbosa membranae ovarii. C, Materiei purulentae pars aliqua superstes, postquam major pars effluxerat. D, Loculus minor, in quo mellea pinguedo et pili. E, Septum loculos separans. F, Hydatides. Totus tumor cum utero in thesauris anatomicis Academiae conservavi. XII. A Philos. Trans. No. 472. TAB. III. Fig. 2. P. 74. F C B E D A B A P Q F C O D N H K M I L E G Fig. 1. P. 73. J. ~ ~. ~ 12 A Scale of Inches. 