[846] A Letter of Mr. John Davis Minister of little Leak in Notting hamshire to one of the F. of the R. S. concerning the Wurtemberg Engine Dated 26th. November. 1684. Q U U M elapsa nuper aestate essem Londini, in manus incidit Tractatus quidam inscriptus Sipho Wurtembergicus, sive Sipho inversus Cruribus aequealtis fluens & refluens hactenus inauditus, De hac Machina magnifica praedicat Author praedicti libelli, asserens esse unam e duabus Machinis Aquariis, cui mundus parem non habet, si & utilitatem, & raritatem, & artificium spectes, sed Lectorem orat, ut ignoscat Patrono ejus Serenissimo quod mysterium structurae ejus sibi servet. Dum ita que encomium hoc tam carae, utilis, & artificiosae Machinae legerem, & de Fabricatione ejus serio cogitarem, in mentem venit, quomodo instrui possit Sipho, ut quae de Wurtembergico illo narrantur, praestaret. Habens ergo in manibus, dum Tractatum illum evolverem, Syphonem quendam Vitreum, me ad inventionem caelati praedicti Siphonis artificii applicui, & postquam Syphonem meum artificio eo, quod tunc mihi occurrebat, disposueram; erexieum supra duo Vascula quantum potui perpendiculariter; dumque in eo situ sisteretur, affudi in unum ex Vasculis aquam, donec orificium Siphonis paululum superaret, & statim in alterum Vas ut expectabam effluebat aqua: tunc evacuato illo Vase in quod primo aquam infuderam in alterum effudi, & immediate aqua ista refluebat in prius Vas. Hoc dum in prima lectione praedicti libelli occupatus eram, expertus sum, & licet non ausim de Invento hoc gloriari, aut Artificium hujus Syphonis mei cum illo Wurtembergico, quod mihiadhuc (in quantum scio,) ignotum est, comparare: tamen si utilitatem spectemus, cum eo certare posse (praesertim si addatur ei Instrumentum quoddam, modo quodam peculiari a me excogitato,) non multum dubito, &c. The De