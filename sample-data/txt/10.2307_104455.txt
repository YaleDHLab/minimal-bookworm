[239] I. Sam. Christiani Hollmanni, Philosoph. in Reg. Georgia Augusta [Gottingens.] Prof. Pub. Ord. ad Cromwellum Mortimerum, M. D. R. S. Secret. Epistola de subitanea Congelatione, de Igne electrico, de Micrometro Microscopio applicando. QUUM quas de barometris allquo abhinc tempore ad te perscripsi, vir clarissime, observationes, tibi, illustrissimaeque Societati Regiae, non displicuisse intelligerem; alia nonnulla, in quae ab illo tempore incidi, hac, quae mihi jam offertur, occasione ejusdem illustris Societati Regiae judicio permittere constitui. Read at a Meeting of the Royal Society, Jan. 10. 1744-5. Legi No. 418. Transactionum, p. 79. seq. a cl. Triewaldo relatum phaenomenon, quod adeo mirabile, quum primum legerem, visum fuit, ut, nisi aliunde jam constitisset, congelationes omnes fere in puncto temporis fieri, fidem fere omnem videri potuisset superare. Non absimile vero circa finem anni 1742. mihi contigit, quod, casu fortuito primum enatum, postea, & eadem adhuc hyeme, & proxime elapsa hujus anni, ad certam & constantem experimenti legem revocare studui. Haerebant quippe circa finem dicti anni 1742. quum die 24 Decemb. [st. n.] ingens apud nos frigus repente esset exortum, in duobus vitris conicis diaboli, quos vocant Cartesiani, figurae & coloris varii, quibus proximis ante diebus ad experimenta quaedam usus eram; alteri quidem aqua specifice leviores, alteri vero ab indita H h quadam [240] quadam illorum cavitatibus aquae quantitate majori graviores eum in finem redditi, quo antliae pneumaticae sub campana impositi aereque ex hac subducto, ascendere sua quasi sponte in aqua circumjacente possent. Utrumque, in cujus aqua haerebant, vitrum in conclavi quodam frigido, apertum, & phiala quadam vitrea solum obtectum erat repositum; ex quo, quam mane d. 24 Dec. eadem forte conspicerem, in casi dum statim hypocaustum illa transfero, atque cistae ligncae ex nuce juglandae fabrefactae impono, aqua fluidissima & pellucidissima adhuc plena. Quoniam paulo vero post in mentem mihi venicbat, recordari, quod vitra, & corpora cjusmodi quaecunque frigida, in calidum translata locum, insignem roris in rivulos aqueos ex superficie plerumque defluentis copiam soleant concipere; a damno, vel macula saltem, cistam meam defensurus chartam, quam vitris substernam, circumspicio, dumque alterum vitrum tollo, rore, si ita modo appellare fas est, multo perfusum jam invenio; alterum vero, in cujus fundo diaboli aqua graviores haerebant, siccum equidem, sed totum fere glacie repletum deprehendo. Stuporem fere mihi incutiebar insolitum & inexspectatum spectaculum; de icunculis tamen meis vitreis solicitus, tubulum, qui ad manus erat, aeneum ante omnia arripio, e media, si fieri posset, glacie easdem servaturus. Quum lamellas vero glaciales, mirifice sibi intertextas, tenuissimas & mollissimas esse deprehenderem, totusque pro vitri figura conus glacialis vitro circumquaque nullibi cohaereret, quin in paucula potius, quae ipsum circumdabat, & in fundo quoque vitri ad digiti altitudinem restabat, aqua nataret, & ad latera jam sensibiliter in aquam resolvi inciperet; eo securius [241] rius laetiusque jam jucundissimo hoc spectaculo frui caepi. Erant singulae lamellae glaciales, quae totum istum truncatum conum constituebant, tenuissimae, & vitri fere instar pellucidae; propterque varie ad se inclinatum situm, ad totius vitri conversionem instar tabularum vitrearum mirifice resplendescebant; quam spectaculi jucunditatem illae, quae circa diaboli Cartesiani nigerrimi caput haerebant, non parum adhuc augebant. Hac peropportuna ergo jam uti occasione volebam; atque annon, glacie iterum soluta, & vitro priori suo loco reposito, reproduci idem phaenomeno~ posset, tentare. In ea vero, quum cl. Triewaldi experimentum primum legerem, opinione fere eram, quod vesicae, quae vitro ejus circumligata erat, pressione, forsan pressionis a frigore oriundae, gradus auctus, indeque subitaneus ille congelationis effectus ortus fuerit, eademque adeo via in aqua, sufficienter jam frigefacta, etiam mihi rem successuram sperabam. Abuterer vero tua, vir clarissime, & illustris Societatis, patientia, si omnia, eam in rem, die 24, 26, & 27 Dec. instituta, multaque cum molestia saepius repetita, experimenta enarrare hic singula vellem. Successit, fateor, experimentum aliquoties; saepius tamen omnibus licet fere circumstantiis iisdem, spe omni frustratus sum. Fuit [a] integrum vitrum aliquoties, me inspiciente, glacie repletum; aliquoties [b] quasi cistae quaedam glaciales, me inspiciente & vesicam vitri comprimente, ad latera vitri exortae sunt, quae in crustam glacialem, integram superficiem vitri interiorem ambiente, mox abierunt; reliqua aquae massa interiori, axemque vitri proxime circumdante, remanente fluida; aliquando [c] singulae H h 2 lamellae [242] lamellae glaciales pellucidissimae, & nivis fere referentes figuram, in media aqua limpidissima, vitrum me manu tenente & plena die iterum inspiciente, in conspectum subito prodierunt, quae adeo tenues vero erant, ut manu paullulum tremente in aqua simul titubarent, & contremiscerent, &c. &c. Sed haec omnia percensere infinitum foret. Ergo summa solum experimentorum, saepe studioseque repetitorum, capita & quasi fundamenta praecipua, paucis adhuc indicabo. I. Quando aqua sufficientem frigoris gradum jam conceperat, sive in calidum transferretur locum, sive vitrum solum manu calida comprehenderetur, aqua ferme omnis in momento fere in glaciem convertebatur. Illud tamen saepius, faciliusve, quam hoc successit. II. Nihil referebat, sive vesica vitrum obligatum effet, sive minus; & illo quidem casu, sive illigata vesica digitis premeretur, sive minus. Neque, III. Quicquam interesse deprehendi, sive diabolus aliquis Cartesianus, aut alia ejusmodi icuncula, aquae inhaereat, sive minus; atque si adest, num in fundo vitri haereat, an aquae superficiei innatet. IV. Icuncula tamen vitrea quadam in aqua haerente, quotiescunque congelationis initium adspicere mihi licuit, ab aliqua semper ejus parte illa incepit, indeque demum se circumquaque diffudit. V. Experimentum tunc solum ex voto successit, quando vitrum aqua plenum ita aeri frigido suit expositum, ut tota aquae massa aequabiliter ab eodem penetrari potuerit. Quodsi, VI. Vero vel ante fenestram apertam, per quam ventus frigidior irrumpebat, vel in pavimento gypso, uti hic passim moris est, obtecto vitrum collocatum esset; [243] esset; glacies quidem generabatur, sed qualem antea sub No [b] p. 241 recenfui. Quodsi vero, VII. Vel ante fenestram apertam, vento non spirante, in fundo ligneo, vel in pavimento gypseo, sed interposita assercula, repositum esset vitrum; fere semper experimentum successit: nisi forsan paulo tardior advenerim, atque vitrum glacie jam totum repletum fuerit. Ut, VIII. Gradum vero frigoris, ad quem pervenisse aquam oportebat, si momentanea ejusmodi contingere congelatio in loco calido deberet, eo facilius tandem possem observare, vasculum paullo latius myrrhinum aqua replevi, & in eodem cum vitro fundo reposui; diligenterque observavi, quando glacialem cuticulam contrahere eodem contenta aqua incipiebat. Etsi non exacte enim congelationes illae erant isochronae; saepius tamen haec observatio ad feliciorem experimenti successum mihi profuit. Permolestum enim & taediosum absque eo experimenti genus est. Forsan vero, IX. Conica vitri figura, ob angustius, quo patet, orificium, latioremque basin, ad vim & frigoris, & caloris, per totam aquae massam aequabilius diffundendam, non parum quoque confert. Saltem in vitro quocunque cylindrico, ob nimis latum orificium, difficulter experimentum successurum esse, persuasus sum; etsi ipse nondum tentavi. Non licuit mihi postea, per tempestatis statum, eadem hyeme experimenta haec repetere. Repetii tamen proxime elapsa anni hujus 1744. diebus 6, 7, & seq. Januarii, cum eodem successu, iisdemque, quae modo enarravi, phaenomenis. Causam [244] Causam, cur aqua ad punctum congelationis ferc frigefacta, unico fere momento in innumeras istiusmodi, mireque se decussantes, lamellas glaciales, unum corpus continuum efficientes, abcat, si quo continetur, vitrum subito calore circumfundatur, reddere non ausim. Aristotelici forsan suo antiperistaseos vocabulo mirifice sibi suique similibus hic placerent. Sed satis habemus in philosophia vocabulorum conceptu vacuorum, quorum ego numerum augere nolim. Percensui phaenomena. Judicium de re ipsa, reique, si fieri potest, modo Tuo, vir clarissime, illustrissimaeque Societatis imprimis luminibus permitto. DE ELECTRICIS experimentis, quae celeberrimorum virorum, vestratis Dn. Gray, & Parisini Mr. Du Fay, industria mirifice, & supra fidem fere exculta sunt, nescio, an Tibi, vir cl. jam constet, quousque jam apud nos in Germania promota sint. Postquam a Mr. Du Fay nempe repertum casu erat, ex electrificato humano corpore scintillas, si ab alio non electrificato contingatur, erumpere, quae satis acute pungant, repetita haec experimenta in academia Lipsiensi sunt; atque loco tubi, quo Dn. Gray & Du Fay, usi erant vitrei, globus vitreus, quali cl. Hauksbee jam olim ad alia experimenta electrica usus est, adhiberi caepit; hacque occasione observatum est, tantam ignis vim corpora electrificata, imprimis animalia & metallica, fundere, quibus non spiritus vini solum modice tepefactus, quod facillime succedit, sed & alia corpora inflammabilia, interque ea pulvis pyrius, pix, sulphur, & cera sigillatoria, intensius prius calefacta, incendi possint. Postrema haec experimenta aliena fide refero; priora vero ista propria mihi jam confirmavit experientia. Globo vitreo per quem axis ferreus [245] reus transit, dum celeriter rotatur, apponitur, quam fieri potest proxime tubus ferreus, ex laminis ferreis, stanno obductis, paratus, diametri unius vel dimidii circiter digiti, longitudinis trium aut quatuor pedum, filamentis, ex serico caeruleo paratis, horizontaliter impositus; & ne globum vitreum inter rotandum tubus temere laedat, extremitati ejus cavae fasciculos ex variis filorum lineorum generibus, nunc nudos, nunc auri argentique lamellis obductos, insero, quorum extremitates dum globum contingunt, praeter alia jucunda phaenomena, vim omnem adhuc reddunt in tubo cohaerente ferrco fortiorem. Tubi hujus alteram extremitatem homo pici, ad duorum triumve circiter digitorum profunditatem cistae cuidam ligncae infusae, insistens manu apprehendit; tuncque vis electrica per totum ejus corpus ita diffunditur, ut quaecunque ejus pars non corpora solum leviuscula, i. e. foliola auri lamellati, attrahat repellatque alternis vicibus; sed quaecunque etiam, sive tubi istius ferrei, sive hominis electrificati pars, si ab alio non electrificato contingatur, scintillas acute pungentes eructet. Saepe etiam, si is, qui in pice constitutus electrificatusque est, gladio succinctus fuerit, ex vaginae extremitate scintillae vel sua sponte prorumpunt. Teneat homo, in pice constitutus, pileum limbo aureo vel argenteo circumdatum sub brachio; tangat alter non electrificatus limbum istum; & satis acutum ille in brachio sentiet impetum & dolorem. Non electrificatus vero aliquis teneat spiritum vini rectificatissimum, modice tepefactum, in cochleari; & alter electrificatus, digito, clave ferreo, extremitate gladii, scilicet ad superficiem spiritus istius appropinquet, & statim apertam hic flammam concipiet. Teneat electrificatus co2 chleare [246] chleare cum spiritu vini manu sua; accedat quicunque circumstantium, & digitos ad spiritum vini appropinquet, & idem statim sequetur effectus. Constituatur secundus, tertius, quartus scilicet in pice, & omnes vel manus inter se jungant, vel mediante fune, tubo ferreo, &c. inter se conjuncti copulatique sint, eodem modo in postremo omnia, ac in primo, secundoque, succedent. Taceo alia, circa attractionem & repulsionem corporis electrificati nuper detecta phaenomena. Hoc modo addo, quando globus vitreus rotatur, opus esse, ut sicca, & non nimis calida, manus eidem interea temporis apponatur, ad quam globus leviter teratur. Nihil enim adhuc repertum est, quod pares hic cum humana manu effectus praester. Globus, quo ad haec experimenta utor, vix diametri sex digitorum Rhenanorum decimalium est; & promtissime tamen experimenta omnia, favenre inprimis tempestate, eodem succedunt, miraque scintillarum, quam corpora codem electrificata evomunt, vis est. Sunt tamen qui majoris molis globis majora adhuc essici posse contendunt, qualia supra jam recensui. Neque vero, ob temporis penuriam, omnia jam tentare potui, quae & ab aliis jam tentata sunt, & ipse adhuc mente concepi tentanda. Major, diutiusque perdurans, globo, quam tubo vitreo, excitata vis est. SI EPISTOLAE limites excedo, tuaque abutor patientia, veniam dabis, vir doctissime. Ut unicum tamen adhuc adjiciam, quum non aeque commoda semper scribendi mihi pateat occasio, non inique proculdubio feres. Vidi in v. cl. Henr. Bakeri tractatu; The Microscope made easy, &c. Londini, a. 1743. altera vice auctius edito, p. 47. quod cl. Martin micrometrum quoddam invenerit, ad microscopium quoddam compositum [247] positum applicandum. Utor ego ab aliquot annis jam alio quodam micrometro, quod ad microscopium, ab ingeniosissimo Scarleto vestro elaboratum, applicui, quodque in foco primi vitri ocularis ejusdem micro scopii constitui. Est vero illud ex particula subtilissimae texturae sericeae nigrae, quae in spatiola quadrata minima divisa est, compositum, quam annulo ligneo, vel chartaceo ita supratendo, ut in foco dicti vitri ocularis collocari commode possit. Sunt equidem, fateor, spatiola illa quadrata, non omnia ejusdem inter se magnitudinis. Praeterquam vero, quod hoc propositum ad faciliorem & commodiorem eorundem dinumera tionem multum confert, (siquidem, si ejusdem omnia exacte magnitudinis inter se essent, impossibile plane foret, eadem numerare) parum quoque certis inde deducendis conclusionibus idem obstat. Quoties enim cunque 20, 30, 40, & horum spatiolorum quadratorum, secundum unam eandemque micrometri, hoc est, telae istius subtilissimae, lineam pergendo numeravi, undecunque etiam numerandi in eadem initium fecerim, eademque cum certo quodam, sub microscopio posito, objecto comparavi satis exacte; atque ita numerum quadratulorum objecti diametro respondere observavi, ut plerumque vix unum, aut dimidium, spatiolum istiusmodi quadratum vel abundare, vel deficere deprehenderim; quod in tam incomprehensibili objectorum subtilitate vero negligi tutissime potest. Quum iterato ergo experimento jam invenisscm, No 5. microscopii mei Scarletiani minimum 27 28, vicibus objecti diametrum augeri; sumsi augmentum ejus 25 modo vicibus respondere, quo certior esse possem, quae de sequentibus vitris, ope micrometri I i mei, [248] mei, invenissem augmenta non majora, sed minora, justo adhuc esse. Quum hoc ergo modo reperissem, No 1. ejusdem Scarletiani microscopii objecta minimum 250, vicibus, rationi diametri augeri, atque animalcula feminalia humana, sub eodem visa, vix acari majoris nudo oculo visi, si absque caudula sua ista accipiantur, magnitudinem aequare; per se jam patet ultra 15,625,000, hoc est ultra quindecies millies mille animalcula seminalia humana unius acari spatio comprehendi posse. Et multo tamen exiliora his animalculis in aqua, piperi rotundo vel faeno etiam vulgari, affusa, praeter illa saepe observavi, quae post aliquot dies in eadem in conspectum plerumque veniunt. Ejusdem etiam micrometri ope in duplicem modum incidi, animalculorum seminalium quantitatem in lacte piscis, multo, quam a Leeuwenhoekeo quidem factum est, accuratius determinandi; de quo alia forsan occasione pluribus. Illud unicum modo, ne nimium tua, vir clarissime, humanitate abutar, in praesenti addo, unam lineam decimalem pedis Rhenani cubicam, in lacte carpionis, ultra 244, 140,625 animalcula seminalia continere; totum vero lac carpionis, nondum duas libras Norimbergicas pendentis, quod 1084 granorum erat, 2080 lineas decimales cubicas, ejusdem pedis Rhenani, circiter constituisse, uti experimento hydrostatico reperi. Integrum ergo lac illud ultra 507,812,500,000 animalcula seminalia continebat. Quodsi dimidium vero lactis istius animalculis solum constare supponamus, dimidium ejus vero fluidum quoddam, in quo ista degant, esse, quod justo tamen majus suppositum esse illi omnes facile largientur, qui, quam nihil fere fluidi interlabentis in piscis hujus, aqua nondum diluto, semine obser2 vari [249] vari possit, attenderunt; animalculorum tamen vivorum in carpionis, qui nondum duas libras Norimb. complet semine numerus 253,906,250,000 adhuc erit major: quod certe omnem nostram imaginandi vim, minime tamen infiniti Conditoris potentiam, superat. Sed satis diu jam, vir doctissime, te moratus sum. Nihil ergo adjicio, quam, ut impense te rogem, ne, qua usus sum, prolixitatem inique feras, mihi vero porro favcas. Ita Vale. Dabam Gottingae, in Academia Georgia Augustas Die 15. Octob. A. 1744. P. S. Ad tantam profunditatem barometrum, quo utor, ordinarium, dum haec scribo, delapsum est, ut unica modo ex scala ipsius ordinaria linea ipsi restet. Sed Auster etiam vehementissimus spirat. Hora vero noctis duodecima etiam infra hanc ultimam scalae suae lineam Mercurius subsedit. 