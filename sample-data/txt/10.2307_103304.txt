(589) II. Guilhelmi Musgrave Regiae Societatis Socii, de Britannia quondam paene Insula, D I S S E RT A T I O. C U M Belgium nostrum a Britannico adluitur Oceano, illo latere Insulae hujus triquetrae, quod est ex adverso Galliae; visum mihi fuit, priusquam id describere conarer, antiquam & diu agitatam movere quaestionem, de Britanniae cum Gallia conjunctione, &, an revera unquam esset, exquirere. P R I M U M igitur, posita Chersoneso Britannica, utrum exedi potuerit: Deinde, utrum exesa fuerit, edisseram. D E priori propterea dicendum, quod a docto & magni nominis Viro, Vossiorum altero, strenue negatum sit, unquam, ubi hodie Fretum est, fuisse Chersonesum: & quidem ideo negatum, quoniam, illo sentiente, nihil ei deterendae dividendaeque par inveniatur. Ut Taprobanam (Insulam Ceylon) a vicina continente non avelli probet Vir Clariss. [Otio (a), inquit, abundant, qui istiusmodi AEgyptiorum fabellis, jam millies productis, totiesq; recoctis, aurem commodant. Quam constans & tenoris sui observans sit rerum natura, patet e Bosporis, omnibusque omnium terrarum Fretis. Iis cum praecipue Marium & ipsius Oceani vis semper incubuerit, eadem tamen ubique a tot annorum millibus & ab ipso, ut verisimile est, rerum exordio, servaret intervalla. Currant licet, ac recurrant Undae, allatrent undequaque Fluctus, fortius est Elementum quod re(a) In Notis ad Melam. Y y y y sistit (590) sistit, quam quod oppugnat. Exesi Scopuli, ac vasta maris antra, satis ubique ostendunt, quantum Oceani impetus lapsu seculorum possit efficere: verum haec ipsa quoque, quid non possit efficere Oceanus, multo clarius ostendunt.] Haec Isaacus. U T disputationem ea de re ingrediar, Vir hic Clariss. Naturae, nec qua agit illa nec qua patitur, statum ac conditionem, ex omni parte sic, ut est revera, animo satis advertisse videtur. Cum non de Taprobanae solum Freto commentatur, sed de Fretis in universum, & quidem Argumento a constante & tenoris sui observante rerum natura accepto, videamus quam haec cum Oceanis & Freto nostris conveniant, & in iis quam constanter agat Natura. OCEANI Britannici, prout nunc dierum est, cum latitudo tum profunditas investiganda, ut ex iis de ~ (591) tunc aperiuntur longe lateque vastissime, & spatium Mari faciunt Germanico. H AE sunt Oceani Fretique Britannici diversae latitudines; quibus apparet, eas, si non continuo, tamen adeo rara tamque exigua cum ampliatione minui, ut argumento nostro nihil inde queat derogari. Ita enim Oceanus contrahitur, ut qui initio, seu Faucibus ejus Britannicis, Leucas triginta, sive Milliaria praeterpropter nonaginta latus sit, post Leucas 153 circiter, sive Milliaria 460, (quae hujus Oceani longitudo est) ad 24 milliaria contrahatur; id est ad primae latitudinis partem quasi quartam. P R O F U N D A hujus Oceani altero jam loco sunt expiscanda, & quidem optime beneficio ejusdem Tabulae. In ea dividitur Oceanus Britannicus una cum Freto, in Columellas numero decem, oblongas. Harum singulae latera sunt ex circulis Meridianis accepta; quae cum in plano ducta sint, videntur esse recta. Columellae terminantur adversis Galliae Britanniaeque litoribus: hoc est, Lineis huc illuc curvatis in litorum morem. I N C I P I A M U S a prima in occidente, quae & longissima Columella est: & (praemisso, quod Hiberniam & Galliam inter, Oceanus orgyias altus sit in locis compluribus octoginta; uti paulo ulterius in aperto Mari, 100, 120, 140) notandae sunt in prima Columella profunditates omnium altissimae; quae decies exploratae se habent, ut 58, 66, 63, 65, 58, 65, 68, 60, 60, 60. quae profunditatum Summae faciunt 623 orgyias. Eae per decem, i. e. profunditatum numerum, divisae, mediam earum prosunditatem ostendunt esse 62. IN Columella altera, decem altissimarum media profunditas, simili modo investigata, est orgyiae 51. In tertia 51. In quarta 40. In quinta 43. In sexta 40. In septima 36. In octava 37. In nona 33. Post nonam Columellam, cum Oceanus in laevam flectitur, & Y y y y 2 obli(592) obliquus in Fretum desinit, accipiam illud ut Terris interjacet, in Britannia locis appellatis South-Foreland & Hastings, in Gallia St. Valery & Estaples inclusum. Hic profunditatum decem media est 30. In Freto angustissimo 16: quae ad profunditatem mediam in prima Columella, est, ut 16 ad 62; id est, ut 1 ad 4 fere; & ad altissimam profunditatem Galliam inter Hiberniamque, ut 16 ad 80, i. e. ut 1 ad 5: ad altissimam in aperto Mari, ut 16 ad 140; i. e. ut 1 ad 9 fere Q U A proportione minuitur altitudo Maris ea crescit Terrae Mari subjectae acclivitas; & est illi in ratione inversa: quae utique propositio, si non ex omni parte vera, (propter orbis figuram minime rotundam) tamen adeo verae proxima est, ut argumentationi nostrae sufficiat. Est ergo Terra, in Freto nostro angustissimo undis subjecta, quam in Oceani Britannici faucibus, orgyias 46, id est pedes 276 altior; & quam Terra, Galliam Hiberniamque inter, Oceano subjecta, orgyias 64, sive pedes 384 altior; & quam Terra, aperto Mari subjecta, 124 orgyias, sive pedes 744 altior. Vide quanta sit Terrae ab alto Mari ad Fretum acclivitas; eaque ut ex calculo praedicto patet, fere continua. Haec est Oceani Britannici, tam in illius Latitudine, quam Profunditate contractio. A G E, nunc tendamus ultra, velis expansis, in Oceanum Germanicum: Hic Mare subito patentius, sic. ut etiam profundius: quod inter Promontoria North-foreland, Orfordness, Oppida Caletum & Ostendam interfluit, decem maximas habet mensuras, quarum media 24 Orgyias cum 4/5 continet: quod inter Orfordness, & Yarmouth, Texellam & Ostendam est, maximas decem mensuras habet, quarum media 25 Orgyias cum 1/5. Quicquid ultra est, Terris, hinc ad occidentem illinc ad orientem se retrahentibus, vastissimus est Oceanus, in quo mensurae sunt ab orgyiis 45 ad 50 numero quamplurimae. H AE C (593) H AE C a Freto Britannico tam in oriente, quam occidente Terrae declivitas (quae a Maris altitudine utrobique aucta patefit) omnino probat, in ipso Freto jugum esse Terrae excelsum, acutum; quod cum hodie non multum infra Maris superficiem esse reperiatur, olim se emergere, hoc est Cherronesum olim hic fuisse, monstrat. A L I A sunt duo, quae cum in hac re momenti sint immensi, tenore tum minus certo, & natura minus sunt constanti; quandoquidem a Maris motu & ventis accepta. In refluxu Maris Aquae nunc quiescentes incubant arenae; nunc eam molliter praeterlabuntur. In aestu mitiori, Litus & ima Rupium blandissime lambunt, tenerrime osculantur. Fervente vero aestu, res omnino alia est: Aquarum Fremitus auditur, Fluctus cernuntur, & se non parum attollunt. Nihilominus sine multa strage, terrisve aliquot annorum millibus exesis, haec omnia posse fieri, cum Vossio, cogitandum est. S I N aestuanti Mari, quod altero loco dicendum est, Ventus superveniat (Flat autem Ventus sic, ut vult, & quis ei tempus statuerit, aut modum imposuerit?) papae! quoti, quantique Fluctus advolvuntur! Alpes existimare licet Crystallinos, nisi quod cito diffluant. Montem enim Mons invadit, detrudit, discutit; tantisper ejus spoliis adauctus, dum in caelum altissimus exurgit Aquae Mons. Tanta vis Aquarum ex Oceano occidentali in Britannicum immittetur, & tanto impetu, quantus in universo Terrarum orbe rarus inveniatur; imo quantus ab ipso rerum initio rarissime. Oceani Britannici tum brevia, tum angustiae, continuo paene (quod ostensum est) crescentes, faciunt, ut Aquae sic impulsae mirum in modum eleventur, & in Isthmum (quem argumenti gratia fuisse damus) arietent, ita ut ab iis Isthmum exundari, deteri, ablui; sicque Insulam fieri Britanniam non videatur ~ ~; verum e contrario factu probabile: Quantae Ventorum, at praecipue Ze(594) Zephyri Cauriq; virtutes sint, in cogendo impellendoq; hoc Oceano Britannico, paucis expendam, a Doctissimo viro Bad. Bohun, (Novi olim Collegii Socio, qui de Ventis omnium eruditissime scripsit) hac in re adjutus. E T I A M S I Zephyrus a Poetis vitam rebus ferre dicatur. -ejusque tepentibus auris Laxent Arva Sinus; interdum ita fit, ut -Euriq; Zephyriq; tonet domus; & ut -Zephyro multae turbentur arenae. Adeo faevus, horribilis, iracundus saepe Zephyrus, Vires in Oceano, qui Europam & Americam vastus interjacet, acquirens, & in amplissimo hocce campo recensens, vix concipi potest, quanto Britanniae Galliaeque oras impetu invadat. Exploratissimum enim est, in hasce oras eum communiter anni plus dimidio flare, (quod jam olim a Julio Caesare notatum) & flatu eas saevissime verberare: maxime autumno, a quo sumunt originem Tempestates Idiomate nostro dictae [Michaelmass-Storms] eumq; adeo interdum saevire, ut si cum aestu fervente jungi Ventus hic acciderit, tam Oceanus Britannicus, quam Fretum Sabrinianum immane quantum augeantur. Sabrina vastissime turget. Uzella longe lateque Somersettensem Agrum exundat: Mirum ab hisce Cataclysmis quantum mea patria perpessa est. Continuatur aestus ad usque Tewkesbury, id est milliaria magis ducenta. Apud Chepstow Aqua pedes interdum octoginta assurgit. Idem fere dicendum de Oceano Britannico, Venti ejusdem viribus elato: nisi quod hic, Chersoneso jam effracta, liberius Aquae moveantur, non adeo sistantur, non tantum eleventur; quae utique Aquarum libertas ante Chersonesum abruptam, nequaquam adeo magna esse potuit. H A C (595) H A C igitur de causa [Zephyro nempe, Cauro, sive alio Ventorum aliquo, Maris aestui superveniente] Oceani Britannici Undam in Isthmum validissime impingi, & ab illis primum ejus superficiem, quae ex Silice & Calce (prout hodie Terrae e regione oppositae) constabant, ablui; deinde Isthmi quod reliquum erat, spatio bis mille annorum & eo amplius, Aquae fluxu refluxuq; ad 16 orgyias, quae hodierna Freti hujus (quod diximus) altitudo est, atteri credibile, verisimile est, T A N T U M abest, ut Vossio, Fretorum perpetuitatem a naturae in operibus suis constantia tenoreque eodem arguenti, fidem habeamus, ut e contrario Fretum hocce nostrum illius inconstantiae deberi, lubens agnoscerem. Vir ille clarissimus, naturae usitatum agendi modum unice respiciens, extraordinarium praetermisit; qui tamen, in raris hujusmodi effectis, potissime videtur respiciendus. In Freto Siculo considerando, ejusque diducendi modo investigando, quis Ignis subterranei supra modum erumpentis, tamquam Causae hac in re probabilis, non meminerit? nisi istam Catanensium ~ consecutus, qui (tradente Alphonso ~ Borello) post Eruptionem AEtnae diu intermissam, Ignem ejus immodicum ne semel quidem unquam fuisse, satis insulse putavere. Ut Vento nihil inconstantius, sic ad Fretum hoc aperiendum (posito causarum apparatu caetero) nihil conducibilius: & cum eo res deducta est, fortius elementum esse quod oppugnat, quam quod resistit, (aliter quam Vossius statuit) omnino probabile mihi videtur. Salmasium ille, Virum & candidum & doctum convellit, quod de Navibus absque Costis & Interamentis, ita scripsit, ac si in Burgundia mansisset, nec quid rei Navis aut Mare foret, intellexisset. Nequeo satis Isaacum mirari, quod de Mari & Ventis scriptor luculentus, horum vires in Mari & In Libro de Incendiis AEtnae p. 117. tur(596) turbando agitandoque, in terris obruendis abrumpendisq; prorsus omitteret; atque adeo quod Batavus omitteret: ea scil. Regione oriundus, quae Mari & Vento tam obnoxia. N O N alienum erit hic Inundationum aliquot exempla, uti revera fuere, in medium proferre; quibus abunde patet, Terrae faciem frequenter obrui, & ab iis non parum mutari. Hic autem nihil necesse est, ut Helicen & Burin, Achaiae Urbes adeamus: de quibus tamquam magnarum Inundationum argumentis, (1) Ovidius, & diu ante illum (2) Aristoteles. Gravissimas fuisle Oceani nostri, tam Germanici quam Britannici, satis ostendunt Historici Geographique. I N Zeelandia (3) Insulae undecem, & in iis Oppida & Pagi (quorum hodie summitates aliquae, refluxu Maris in conspectum veniunt) numero ter centum (4) obruebantur. A N N O 1014. [Mare Litus egreditur III. Cal. Octob. & in Anglia Villas quamplurimas innumerabilemque populi multitudinem summersit.] (5) Simeonis Dunelmensis Historia de Gestis Regum Anglorum. De hac, ut opinor, Inundatione videatur etiam Chronicon Joh. Brompton (6). A N N O 1099. [Tertio Non. Novemb. mare Litus egreditur, & villas & homines quamplures, Boves & Oves innumeras demersit] Sim. Dunelmensis (7) Historia. A D. 1176 [Mare extra fines in Anglia erumpens multos in Hollandia homines & pecora absorbuit, & quasi (1) Invenies sub Aquis, & adhuc ostendere nautae Inclinata solent cum maenibus oppida versis. 1 Metam. Lib. 15. (2) ~ ~ ~ ~ ~ ~ ~. Arist. de Mundo. (3) Heylin's Geogr. L. 2. In Belgio~ (4) Laet. Descriptione Belgii, pag. 124. (5) Apud Historiae Anglicana Scriptores X. pag. 171. (6) Apud~ eosdem, pag. 892. (7) Pag. 224. post (597) post biduum furore sedato in semet ipsum rediit.] Chronicon Johannis Brompton. (8) I N S O L I T A M maris inflationem & commotionem Anno D. 1250. factam, tradit Matthaeus (9) Parisiensis. [Unde Mare perturbatum fines solitos pertransiens, tam horribilem mugitum cum fremitu edidit, ut per remota Terrae spatia, non sine stupore audientium, reboaret. Visum est etiam sub opaca nocte ipsum Fretum quasi accensum ardere, & Fluctus Fluctibus conglomeratos dimicare. Apud Winchelese plusquam 300 domus cum quibusdam Ecclesiis per Maris violentum ascensum sunt submersae.] A N N O 1251. inquit idem (10) Matthaeus [In Frigia (quae Friselandia appellatur) Aqua Diluvium fecit particulare, occupans Terrae illius spatium itineris circiter septem dierum. Post 40 dies ille damnosus Fluctus in locum suum remeavit.] A N N O 1286. [Ingruente fortissimo Vento, flante de partibus Orientis, qui & Eurus dicitur, & fluxu Maris super provinciam Hollandiae terribiliter invalescente, praevaluerunt Aquae Maris, adeo ut Fossata, quae Terram ipsam & Mare disterminant, inopinatius quam credi poterat, transgrederentur; posuitque Terram fructiferam in salsuginem tam repentinus Maris impetus; qui per indigenas nullatenus poterat obviari: & maxima pars S. Botolfi submersa, hominumque & pecudum inaestimabilis periit multitudo.] Ita Chronicon Tho. (11) Wikes. D E Hollandiae Inundatione sic Hadrianus Junius (12) in Bataviae Historia [Quadringentis abhinc annis inaudita illa Inundatione quae universam Hollandiae faciem longe lateque operuit, obstructo fluminis (Rheni) cursu, steriles arenarum colles Litus occuparunt, Mare, Terras, ipsamque Litoris oram attrivit.] (8) pag. 1117. (9) Pag. 535. Ed. Watsiana. (10) Pag. 549. (11) Pag. 114. (12) Pag. 196. Z z z z A N N O (598) A N N O 1404. quo beatissimus noster Wiccamus obiit, [Tanta repente ruptis limitibus irrupit Aquarum influentia in Cantio, quanta nunquam fuerat illic ante visa, qua submersa sunt animalia numero & pretio excessivo: nec solummodo d flevit Anglia damna talia, sed ut fertur, Selandia, Flandria & Hollandia, per Undarum excrementa, innumerabilia sensit di pendia eo anno.] Hypodigmate Neustriae per Tho. (13) Walsingham. [R E G N A N T E Edwardo I. cum Oceanus ventorum violentia exasperatus, hunc (Cantii) tractum operuisset, laieq; hominum, pecorum aedificiorumque stragem dedisset, & Bromhill viculo frequente pessundato, etiam Rother, qui hic prius se in Oceanum exoneravit, alveo emovit, ostiumque obstruxit, novo in Mare aditu compendio per Rhiam aperto.] Camdenus in Britanniae Cantio. Q U I D quod Tungros, oppidulum Leodiense, a Mari pene centum milliaria jam remotum, Mare quondam adluere opinati sunt Viri doctissimi, argumento non uno persuasi (14). N E Q U E nostra aetas caruit hujufmodi Exundationibus: Narrant Novellae Feb. 27. 1713. in Essexia, plura Terrae jugerum millia, per milliaria aliquot, inter Barking & Purfleet, eversis obstaculis, Maris influxu obrui. H AE C de Oceani Germanici exundationibus: Britannici nostri, & Sabrinae, neque pauciores, neque minores sunt. Enimvero vidimus aetate nostra Isthmum, uno eodemque Pedredi fluxu & refluxu (Terrae superficie prius ab Agricolis semota) dilui, fluviumque veteri cursu relicto novum acquirere: hoc, inquam, unico fluvii islius aestu factum vidimus, nullo auxilium praebente vel Undas adigente Vento. (13) Pag. 564. Ed. Francofurt. MDCIII. (14) Verstegan's Antiquiries, pag. 102. Ray's Physico-Theological Discourses, 1693. pag. 169. S A(599) S A B R I N AE fluminis impulsu fieri probabile est Exundationem illam, qua in Agro Monumetensi, Paraeciae No. 26. A. D. 1607. mense Januario Aqua obruerentur: Cujus eodem Anno publicata fuit (15) Historiola. J O H A N N E rerum Anglicarum potito [Subita & improvisa Aquarum Inundatio pluribus in locis per Angliam facta est, unde plures homines submersi sunt, & domus eversae, maxime apud Excestre & Sanctum Ivonem.] Imagines Historiarum Autore (16) Radulfo de Diceto, [Post diutinam malaciam, mare Vergivium, adeo per totam hyemem, regnante tunc Henrico secundo, tempestatibus agitabatur, ut toto illo temporis spatio, Navicula nulla ad Hiberniam adpulsa, de reliquo terrarum orbe nihil apud eam inauditum. Terror hinc universus, tamquam malo impendente quodam gravi, de caelis misso. Arenarum aggeres, in Australi Cambria, quasi Cataclysmo abluebantur, Litora subvertebantur] Giraldi Cambrensis (17) Hibernia expugnata. A T o quam terribilis illa tempestas, qua, Maris Undam in Oceanum Britannicum impellente Africo, ita ille turgebat, ut Pharos illa celeberrima, Eddistone appellata, quae fuit e regione Plimuthae, tamquam in contemptum AEoli Neptunique fabricata, quasi ludibrio habita simul cum aedificatore dirueretur. Cujus utique tempestatis in hoc nostro Oceano si non eadem vis & potestas esse videatur, atque illarum in praedictis Oceani Germanici Exundationibus, propter majorem ab hisce stragem & damnum in Hollandia Zeelandiaq; factam; Litoribus hoc nostris rupibus munitis, quae & duriores & altiores quam apud Batavos sunt, deberi judico. T E M P E S T A T E S (ut argumentum hoc conficiam) quae in Oceanis Germanico & Britannico, nostra (15) Lamentable News from Monmouthshire. (16) Pag. 710. (17) Cap. XXXV. Z z z z 2 & (600) & patrum memoria saeviere, & de quibus omnino constat, adeo fuere turbulentae, ut si earum aliquae in Chersonesum, ad hosce dies usque manentem, recta fuissent collineatae, nullus (ut opinor) esset dubitandi locus, quin a tanta vi auferretur lsthmus: & tot annorum saeculis, quot illico dicentur, revera hoc accidisse nequaquam improbabile videtur. S I N ex America turbo maris aestui superveniat, mare, caelum, omnia miscens, omnia confundens, ac si ~ instaret disselurio, (posse vero haec concurrere nemo sanae mentis ibit inficias) En causam huic negotio parem! A L T E R U M hujus Dissertationis membrum jam aggrediamur, & speciatim inquiramus, utrum exesa fuerit revera haec Chersonesus; annon. Si de ejus dividendae modo, qui fieri posset, conveniat, magna inde lux emanabit, unde argumenta, quae a Viris doctis passim afferuntur, ad divisionis hujus probabilitatem arguendam; egregie confirmabuntur: pramisso nempe (quod hactenus fuit desideratum) Vento, ejusque in elidendo hoc Isthmo virtute omnium causarum maxima, tantoque negotio (cum caeteris) pari Horum ego argumentorum nonnulla persequar; sed leviter tangam, utpote ab aliis fusius antehac tractata. P R I M O, Terrae jugum illud notabile, quod Freto subjicitur, & de quo supra; quid aliud sibi vult, quam quod eo loci Terra olim multo altior esset; at Maris per aliquot annorum millia reciprocationibus, ad eum in quo nunc est starum abluta & detrita? Praecipue, si advertamus Regulam hanc constantem & perpetuae veritatis esse, Maris scil. imum, quo magis Oceano praeterlabente tritum, (quantum patitur ejus durities) eo magis planum & aequale reddi. Q U I D deinde Rupes in Freti Litoribus oppositis, sive Montes praerupti, albi, ex eadem materia, Calce nimirum & silice compositi, ad sex utrobique milliaria, sibi (601) sibi invicem, tamquam Tesserae respondentes; quid, inquam, volunt, nisi olim interfringi se, & ablutione Terrae interpositae disrumpi? T E R T I U apprime, apprime convenit cum isthac Chersonesi Britannicae opinione, tractus illius, qui hodie Rumney Marsh appellatur, ratio & ingenium Durante enim Isthmo, cum Oceani fluxus eo tamquam obice sisteretur, aestuare eum necesse erat, atque adeo Terram illam Rumneiensem, utpote planam & humilem in propinquo exundare. Hoc ostendunt Oceani Britannici Fluxus, hodieque hac planitie altiores, aggere fortissimo & magnis sumtibus aspulsi: Dentes item ostendunt, atque Ossa, sive Hippopotami sive alius cujusdam marini animalis (18), anno 1668, Cbarthami altitudine pedum 17, dum puteus aperiretur, eruta: at luce clarius ostendit Anchora, non ita pridem ex alto loca haec circiter effosla. Perrupto autem Isthmo obiceque jam remoto, Oceani unda subsidit, a Terra illa recessit, in alveum se contraxit; unde quae olim AEstuarium, hodie Planities, longa viginti milliaria, lata octo, eaque fertilissima bobus saginandis aptissima reperitur. N O V I S S I M E, fac Chersonesum olim suisse, Lupos, aliaque animalia, generi humano inimica, posse huc migrare, conceptu facillimum est: at si illa non fuit. navigiis ea. tamquam ad tuendas & conservandas eorum Species, advehi, stulte cogitabimus? N E Q U E me moratur, quod nulla sive Latinorum, sive Graecorum, sive alius cujusvis populi Historia Chersonesi hujus abruptae mentionem fecisse perhibeatur, (quamvis hoc nequaquam ex omni parte verum:) Dic sodes, Historiae quam brevis sit aetas, si ad aetatem mundi comparetur. A rerum initio ad primam, quae (:8) Vide Clariss. Somneri Diatribam Chartham. News appellatum: Actorum philosoph. No 272. It Clariss. Wallisu de hac Chersoneso Dissertationem. Act. Phil. No. 275. nunc (602) nunc exstat (i. e. Herodoti) Historiam, 3500 circiter anni sunt; & a Noae Diluvio, 1800. At tam immenso temporis spatio (quod supra innuimus) quae Causarum accidere possint ~; quaeque ex iis in orbe nostro fieri mutationes, nemo tam cito statuere debebit. D I X I hoc nequaquam ex omni parte verum: quid enim planius illo Virgilii, Penitus toto divisos orbe Britannos. [Nonne putatis, (inquit eruditissimus & Antiquitatum Britannicarum scientissimus (19) Joh. Twinus) vocabulum [divisos] habere eam vim ut significat abscissionem alicujus ab aliquo? Et Auctorem mire gnarum significationis fuisse, & rerum antiquarum maxime peritum, & bene memorem sui? Ad haec verba Servius [Quia olim juncta suit Orbi Britannia.] Nihil clarius esse potest ad demonstrandum Isthmi hujus divisionem veteribus fuisse notam. Ut omnino frustra esse Vossius, & nimio plus ~ ~~ existimetur, cum in Fabellis AEgyptiacis (quo nempe suae opinioni habeatur honos) eam poni voluerit C O N C L U D I M U S ergo e praedictis simul acceptis, Britanniam non jam inde ab initio fuisse Insulam, sed ex Paene-Insula factam: idque ut videtur, a Vento e saevioribus aliquo, cum Maris aestu concurrente & Isthmum perrumpente. (19) De rebus Albionicis, pag. 22. Extracts 