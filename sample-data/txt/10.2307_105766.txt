[132] XVIII. C R O T O N Spicatum, nova Plantae Species ex America, quam Descriptione ex icone illustravit Petrus Jonas Bergius, M. D. Hist. Nat. et Pharm. Profess. Stockh. R. Colleg. Med. Assessor, Reg. Acad. Scient. Stock. Membr. S C I E N T I AE rei herbariae ulteriori perfectioni nihil perinde conducere arbitror, atque idoneas plantarum novarum minusve cognitarum descriptiones, praesertim ubi bonae etiam accesserint icones. Ut enim in omnibus aliis scientiis magnopere expedit, quarumcunque rerum eo pertinentium ignorantiam vel incertitudinem, quoad fieri potuerit, tolli, ita valde quoque opportunum scientiae contingit botanicae, quotiescunque novae rarissimaeque plantae in lucem proferuntur, et quidem ita proferuntur, ut quaelibet partes earum essentiales, quoad licuerit, et illucide adumbrentur. Certe quidem hoc generatim de omnibus valet plantis, ad quodcunque demum stirpium pertinuerint genus; nulla enim unquam detecta fuit species, quin attentione fuerit dignissima; tamen solent speciatim illae ipsae noviter detectae species impensiori excipi eruditorum attentione et applausu, quae ad genus quoddam pertinent, in quo una pluresve species virtute usuque aliquo singulari, vel medico vel aeconomico, dudum inclaruerunt, quippe quoniam suspicari fas sit, in cunctis speciebus affinibus quodammodo consonas, saltem non multum alienas, inesse vires. 2 Hocce Read April, 21, 1768. [133] Hocce respectu operae profecto pretium fuerit, rarissimam quandam sistere speciem, ad amplum illud pertinentem stirpium genus, quod utraque potissimum India profert, quodque botanicis Croton audit. Etenim non una duntaxat, sed plures species, sub unius generis vexillo comprehensae, ob eximium in medicina aut aeconomia usum multo dudum nomine sunt, quod quidem satis ii norunt, qui ex merito aestimare didicerunt Croton Cascarillam, Croton febiferum, Croton Tiglium, Croton tinctorium, atque Croton aromaticum. Hinc ubi nova eidem huic generi accedit species, adeo non id a botanicis ferri poterit indifferenter, ut potius non possint non pronum eo advertere animum oculosque. Et vero etsi nondum quidquam de ulla novae stirpis virtute constet, tamen id movere potuerit neminem, qui, uti par est, cogitaverit, praecedere semper ante oportere primam rei cujusque notionem, quam vel minima de qualitatibus ipsius oboriatur quaestio. Hisce jam pensitatis, propius me ad ea, quae de planta mea observanda habui, confero. Et quidem ideo illam novam dicebam, quod cum manca duntaxat ac admodum imperfecta mentione ad notitiam botanicorum pervenit, adeoque nec ab ullo adhuc systematicorum in album stirpium cognitarum est relata. Certe L O E F L I N G I O nostrati in America peregrinanti, illam ipsam visam fuisse, haud obscure ex itinerario ejus patet, ubi tamen non nisi breviter et quasi per transennam unam alteramque ejus tradit notam, quanquam quidem fusius sine dubio reliqua persecutus fuisset, nisi fato occubuisset praematuro. Ceterum nec multum refragabor, si quis contenderit, arborem illam mali folio, quam profert doctiss. H. S L O A N E, Hist. Jam. tom. ii. p. 30. tab. 174. f. 1. Croton [134] Croton esse spicatum, tametsi non negem, unam alteramque discrepantiam cerni posse evidentiorem, quod fortasse maximam partem pictori tribuendum; interim tamen suadent convenientiam imprimis spicae terminales, ut reliqua taceam. Icon adjecta fruticis ramulum exactissime refert magnitudine naturali, lectum ante biennium Havanae a chirurgo N. R U D O L P H. T A B. VII. C R O T O N. C R O T O N (spicatum) foliis ovatis glabris, ramis nudis, florum racemis spicatis terminalibus. Croton foliis ovatis, floribus spicatis, stylis multifidis depresso patentibus, frutescens. L O E F L. It. p. 234. n. 50. Mali folio arbor, artemisiae odore, flore pentapetalo spicato. S L O A N. Hist. Jam. ii. p. 30. t. 174. f. 1. vix bona. Cat. Jam. 139. R A J. dendr. 17. Habitat Havanae in America. D E S C R. Caulis fruticosus, ramosus. Rami subdeterminati, cinerei, subrugosi, erecti, nudi, cicatricibus obsoletis, ramulosi. Ramuli consimiles; tenelli, glabri, sulcati. Folia solummodo in ramis tenellis, alterna, ovato oblonga, integerrima, basi rotundata, apice sublanceolato, obtuso, firmiuscula, utrinque glabra, petiolo instar nervi longitudinalis discum folii subtus percurrente, nervis obliquis tenuioribus nervosa, bipollicaria vel paulo ultra, frequentia, petiolata, patentia. F L O R E S M A S C U L I racemoso-spicati, pedicellati. Racemi terminales, pyramidales, compactiusculi, solitarii, pedunculati. Bracteae lineares, obtusae, Philos. Trans. Vol. LVIII. TAB. VII. p. 134. C R O T O N spicatum. J. Mynde sc. Arre <inferred>delin</inferred>. [135] sae, glabrae, ad basin pedunculi racemi sitae. Pedicelli subpubescentes. C A L Y X. Perianthium decaphylli saepe ultra, imbricatum: squammis subaequalibus, ovatis, obtusiusculis, extus glabriusculis, intus hirsutis: hirsutie albida. C O R O L L A nulla. S T A M I N A. Filamenta xii, saepe ultra, subulata, inferne hirsuta, erecta, longitudine calycis. Antherae subrotundae, compressae, subtetragonae, erectae. Receptaculum staminum hirsutum. F L O R E S F E M I N E I solitarii, ad basin pedunculi racemi masculini intra bracteam siti pedunculati, erecti. C A L Y X. Perianthium pentaphyllum, infernum: foliolis lineari-lanceolatis, acutiusculis, erectis, subaequalibus, minutissime punctatis, subscabiusculis. P I S T I L L U M. Germen subrotundum, compressum, subhirsutum. Styli tres, longitudine calycis, infima basi cohaerentes; singuli ad medium sexfidi: laciniis ex uno puncto prodeuntibus, subulatis; unde ramosi apparent. Stigmata xviii, obtusa. O B S. A Croto glabello L I N N. caute distinguendum; etenim in illo rami foliosi, flores racemoso-paniculati, axillares. XIX. Ob