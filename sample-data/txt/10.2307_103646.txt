(413) IV. Mulieris ejusdem Historia, ex Epistola Medici Doctissimi, Gulielmi Oliver, ad Richardum Mead, M. D. R. S. & Coll. Med. Lond. Soc. Vir celeberrime, TIBI omnium animalium naturas & formationes optime callenti, acerrimo judicio quotidie perscrutanti, historiam ~, ac plane mirandae cujusdam structurae partium ingratam non fore, nullus dubito. Mulierem, Comitatus Cornubiae incolam, in hunc modum, quem jam sum descripturus, a cunabulis formatam fuisse, matronae vicinae, & non paucis res & nota & examinata fuit, uno ore consentiunt. Substantia quaedam carnosa, spongiosa, floride rubescens, levissimum tactum, ob atrocissimum dolorem inde oriundum, fugiens umbilici, v. Fig. 10. quae non ex Autopsia sed ex Chirurgi narratione delineata est, naturalem locum usurpabat, & e cavitate, quae plerumque ibi est, quasi pullulabat. Ex hac excrescentia, quae nec augeri, nec minui, per multos annos sentiebatur, continuo destillabat urina, cui nec alia patuit e corpore via, neque hac potuit vel violentissimis nixibus cum impetu expelli, vel per saltum excerni, adeo ut paulatim exsudans vestes interdiu, substragulaque nocte madefaceret, inquinaret. Paulo infra, ad distantiam paene palmi minoris, orificium quoddam, longitudine unciam unam, latitudine digitum transversum aequans, sese (414) sese ostendebat, ut indicem admitteret, & tamen perstringeret, satis amplum. Hac via effluebant a pubertate menstrua, unde ad Vaginam & Uterum hunc esse aditum facile patebat. Ad eandem fere distantiam, qua orificium hoc Vaginae ab excrescentia illa distabat, patuit & orificium alterum, superiore minus, digitum minimum vix capiens. Huic autem orificio cum intestino rectocom municationem dari, tenuissimae faecum partes, ex eo frequenter protrusae, satis demonstrabant. Ab hoc autem Pseudo-Ano Anus verus, per quem excrementa duriora dejiciuntur, unciis quinque vel sex extitit, & naturalem fere pudendorum situm obtinuit. Pili quidem aderant, sed rari, nec margines alicujus orificii magis quam reliquorum ornantes, sed duas lineas describentes, quae a medio spatio inter excrescentiam illam & commissuras femorum cum abdomine incipiebant, & sibi mutuo appropinquantes angulum, in cujus vertice positus est verus Anus, conficiebant. Hunc in modum conformata, valetudine satis bona fruebatur virgo, & aeterna virginitate ex necessite laboraturam concluserant omnes, quibus res innotuerat. Advenit tandem Nauta quidam, cui aes triplex circa pectus erat: Illam vidit, amavit, duxit, & non multo post impraegnavit. Gestationis tempore optime se habuit mulier, quo propemodum finito, de difficultate pariendi, non sine ratione, aderat gravis suspicio. Orificium Vaginae a viri congressu non omnino dilatabatur, adeo ut de modo impraegnationis multae inter mulierculas ortae sint disputationes; & asseruere aliquae non sine dedignatione & horrore, maritum aut viri nomine non esse dignum, aut per aliam introivisse viam, quod bonus Deus vetet! Immissionem autem Penis in Vaginam ad impraegnationem non esse absolute necessariam, non est quod tibi, Vir clarissime, cui 2 haec (415) haec omnia optime nota, narrarem. Exemplis turgent libri Medici. Mulier tamen de sua vita anxia Chirurgos aliquos adivit, consilium petiit, opem precata est. Unus tandem apud Foy, oppidum non procul a mulieris nostrae habitaculo, casu audito, re perscrutata, ad promovendum partum, si opus fuerit, operam suam navare promisit. Gestationis tempore perfecte finito, dolores aliaque symptomate partum prognosticantia illam tentaverunt. Chirurgus advocatus aderat. Refert ille infantem conatus suos ad regionem pubis, illa ipsa autem ad orificium Vaginae fecisse dicit. Quid est agendum? Dixit ille incisione exitum infanti esse aperiendum; ex crudeli misericordia renuunt adstantes, ingravescunt dolores, superveniunt convulsiones, vita desperabatur. Tandem cum mortem prae foribus esse omnes judicaverunt, illam paene expirantem in manus & potestatem Chirurgi tradiderunt. Ille statim disfectionem istius Isthmi, qui inter orificium Vaginae & Pseudo-Anum erat, & haud improprie Perinaeum posfit vocari, instituit. Integumentis exterioribus dissectis, membrana quaedam valida & crassa, transverse locata, sese in conspectum dedit, quae Vaginam a canaliculo illo inferiore dividebat. Hac dissecta iter ad Uterum satis amplum patuit, manum introduxit, os Uteri digitis dilatavit, infantem capite prehenso in lucem tuto eduxit, matrem ad vitam revocavit. Hanc mihi ipse historiam retulit, illa ipsa confirmavit. Rei enim novitare percussus Foy adivi, utrum verum esset necne sciendi gratia. Chirurgum de structura partium originali, & operatione sua tantum non Caesarea, solicite interrogavi. Omnia, ut supra narravi, graphice descripsit. Faeminam autem ipsam videndi maxima mihi fuit cupido. Amicum quendam meum, honore semper colendum, ut sub praetextu alicujus negotii mulierem ad domum T t t suam (416) suam accerseret, rogavi. Accersita venit. Desiderium meum aperui. Illa ab ullo examine, tanquam re omnibus modestiae & virtutis regulis contraria, religiose abhorrebat. Me Medicum professus, rem tam ab omni immodestia alienam esse probavi, quod cum in usum publicum cederet, casum suum communicare ejus esse officium demonstravi. Hac ratiocinandi methodo, & argumenti alterius aurei ope, votum obtinui. Muliere igitur ad examen commode locata, excrescentiam illam umbilici cavitatem usurpantem superiori descriptioni ad amussim respondentem inveni. Illam cum summo digiti levissime tetigerim, misella, non aliter ac si gladio perfossa fuisset, discruciata ejulavit. Mirum sane mihi videtur hanc mulierem cum marito suo posse congredi; ex situ enim partium nihil aliud cogitare possis, quin vir rei Venereae incumbens, excrescentiam illam, aliter prorsus intactilem, abdomine suo duriter perfricaret. Rogata quomodo haec perficiebantur, respondit se omnia ob amorem, quo maritum suum prosequebatur, posse pati. Sic amor omnia vincit. Sed ad Rem. Haec excrescentia ex multis lobulis, propriis membranis obductis, a se mutuo distinctis, conflari videtur. In interstitiis horum lobulorum poruli, per quos stillabat urina, oscula sua ad superficiem aperiebant. Paulo infra hiatus magnus, ex unione chirurgica duorum orificiorum ad partum facilitandum confectus, sese ostendebat. Procidentia Uteri tunc temporis laborabat, qui extra labia, si circumferentia illa mereatur nomen, propendens, longitudinem sex unciarum, magnitudinem ovi anserini aequabat. Tali procidentia se semper a partu usque laborasse narravit, & quidem mirum esset si aliter accidisset; tanta est enim ad orificium Vaginae apertura, ut nihil possit ab extra (417) extra Uteri prolapsui obstare, & Uteri corpus multo magis, quam in statu vulgari, a vesica premitur. Verisimile enim est urinam ad excrescentiam illam per urachum ascendere, & per illum ab initio fluxisse, quia per meatum urinarium nullum natura praebuit exitum; impossibile tamen est, ut urina per urachum ad umbilicum ascenderet, usque dum vesica sit turgide repleta; ex illa vero plenitudine necesse est, ut semper in Uterum non parvo pondere gravaretur, & illum foras extruderet. Ut conformatio partium melius appareret, reclinata in lectum Muliere, repositionem Uteri tentavi. Non citius illum introducere caepi, quin urina a pressione in vesicam repletam facta, per poros excrescentiae umbilicalis, multis rivulis, pilum crassiorem magnitudine non superantibus, cum impetu ad plures pedes prosiliebat, fontem artificialem non injucunde aemulans. Exinanita vesica, Vaginam inversam in naturalem situm facile restitui; restitutis Vagina, & Utero dehiscebat chasma magnum, ex positione corporis circulare, cujus diametrum tres pollices tranversos metiri credo, cujus simbriae, potius quam labia, multis sarcomatis inaequaliter horrebant. In superiore ejus margine interno meatum urinarium frustra quaesivi, in inferiore PseudoAnum facile inveni, per quem digitum sub pubem, quae ad cartilagineam mollitiem accedere videtur, ad intestinum rectum immisi, necnon contentis ejus turpiter infectum eduxi, unde credo rectum, ad tres pollices supra sphincterem Ani, esse persoratum. Paulo subtus pubem, situm, quo aliarum sinus ipse pudoris gaudet, verus Anus hujus-faeminae obtinet, non consueta caligine & profunditate occultus, utpote non intra clunes positus. T t t 2 Figura(418) Figurarum 10 & 11 Explicatio. Fig. 10. a Excrescentia umbilicalis. b Orificium Vaginae. c Pseudo-Anus. d Anus. e e Pili. Fig. 11. a Excrescentia umbilicalis. b Os Uteri. c Anus. G. Oliver. 