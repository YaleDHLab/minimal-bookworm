(192) VIII. Brevis Commentatio de Cobalto, Auctore Viro Clarissimo, Joh. Henr. Linckio, Lipsiensi, Acad. Caesar. Leopold. Carolin. Nat. Curios. & Soc. Reg. Anglic. Sodale. I Nter plurima Mineralium genera, vix datur aliud, quod tanta nominum farragine, aequivocatione, & consusione intricatum, tam operosa explicatione indigeat quam Cobaltum. Veteres de Cadmia & Marcasita quaedam, quasi edentuli, murmurant; posterioris aevi Viri de Auripigmento, Sandaraca, Tutia, Spodio, Pompholyge huc miscuerunt sermones; tandem Lapide calaminari, Zinco, Cobalto, auribus obstrepitum noslris est; & sub Cobalto denique sunt, qui jam vaporem metallicum, jam pygmaeum subterraneum subintelligunt. Quanqnam enim ejusmodi tituli res innuant consanguinitate pariter & usu non parum conjunctas; subjectis tamen & characteribus fere omnes, & usibus destinatis non paucas ab invicem disferre, maxime tenendum est. Jam quidem de eo saltem, quod hodie, noslris inprimis, Cobaltum appellatur, agere apud animum meum proposui, atque dicam, si non plene, plane tamen, quod res ipsa sit, non curatis denique de verbis, quae moveri possent, disputationibus. Cum vero periculum sit, ut omnes, imprimis per libros, & sine igne Philosophi, omnia, uti decet, intelligant, atque evolvendo naturalium rerum homonymias, ac titulorum significatus proprios, analogos, aequivocosque, non parum lucis adseramus legentibus, non superdluum fore duxi, de illis quaedam praemittere. Cad(193) Cadmia, ~, ut antiquissimum, ita obscurissimum nomen Graecorum est, proprie Thebarum arcem, Cadmeam, a Cadmo, Agenoris silio, in Baeotia conditam; improprie vero jam Lapidis Philosophorum materiam, vel si velis, illum ipsum significans; (unde adopturientes, vel adepti, socii Cadmi audiunt, h. e. viri, quibus arcem naturae, plurimis inexpugnabilem, occupare contigit) jam mineram aliam, qualis Lapis Calaminaris est; jam sublimatum quoddam in tingendo ad flavum cupro cum isto lapide coincidens, denotat; unde Cadmia fossilis, Cadmia fornacum, Cadmia metallica; porro Cadmia atramentosa, i. e. ea, quae vel per se atramentum, seu vitriolum, qualis Lapis Calaminaris est, vel ex accidenti, h. e. ab admixta minera pyritosa exporrigit. Quod si igitur a quopiam Cobaltum hodiernum Cadmiam appellatum audiveris, vel ab ipso ita appellari alicui libuerit, faciat; evitet modo incongruam vocis acceptionem. Quod tutius fieri non poterit, quam si pronunciaverit nomen cum addito, Cadmia pro Caeruleo, de qua hic sermo est. Marcasita, originis Arabicae vocabulum, I. Apud Metallicos denotat pyritam subflavum, angularem, in specie hexaedron, seu cubicum, politum, caeterum ab alio, quoad essentiam & caetera plane non differentem, atque ita potissimum sulphur & ferrum, adhaec forte cupri arsenicique particulam saepe continentem; auri itaque ac ejusmodi speciosos titulos promerentem minime; II. Apud Mercatores, quos Materialissas vocant, pariter & apud Pharmacopolas famosum illud semimetallum, Bismuthum; III. Apud Alchymistas, vel materiam primam, vel secundam, mineralem, crudam aliquam, eamque semimetallicam seu mercurialem, qualis dictum Bismu thum, regulus ~, Zincum & o=o inprimis sunt. QuaC c tenus (194) tenus igitur non modo arsenicum Cobalti, stricte sic dicti, pars essentialis est, sed & Bismuthi minera cum dicto Cobalto intimae cognationis vinculo tenetur, atque illud, idque vere egregius caeruleum, quam Cobaltum, sistit vitrum, eatenus Marcasitae appellatio hic locum aliquem invenit; dummodo evitetur salsa vocis acceptio, ac intelligatur, eam angustam nimis & adaequatam minus esse, nempe Cobaltum plus quam Marcasitam, h<inferred>.</inferred>e. non solum substantiam semimetallicam illam, Bismuthum, & aliam scilicet arsenicalem, sed etiam terram in caeruleum vitrescibilem, in se comprehendere. Auripigmentum nostris equidem temporibus nihil aliud est, quam minera illa lutea foliacea, arsenicalisulphurea, Operment. Sunt vero, qui latiori illud acceperunt, h. e. non solum materiali, sed etiam effectivo significatu. Neque hoc quidem sine omni causa. Auripigmentum enim, praeterquam quod aureum prae se ferat, picturisque inferat colorem, & in habitu ad metalla ejusmodi subjectum non incongrue denotat, quod colore luteo cuprum imbuit, quale inprimis Zincum, Cadmia fornacum, Cobalti non dissita agnata sunt. Ubi vero negari non potest, Cobaltum nostrum neque ratione partis volatilis, semimetallico-arsenicalis, ex qua ad cuprum dealbationis potius gaudet energia; neque ex causa terrae vitrescibilis hunc in finem ullatenus convenire. Ab arsenico tamen, sive album, sive flavum, sive rubrum seu Sandaraca, eaque tam fossilis, quam factitia sit, non raro cognominatur id, quod a Cobalto rectius sieret; dicentibus nostris Freibergensibus, tam metallicis, v. g. hanc vel illam mineram Cobalticam esse, seu Kobold, quam fusoribus, quando jam fumos, jam quaedam in furnis & tostrinis sublimata appellitant cobaltica, & nobili metallo deletoria: (Cobal(195) (Cobaldisch und rauberisch:) Atque hoc Cobaltum putatitium non nisi pyrites sulphureo-arsenicalis ibi est, quum tamen verum ab omni sulphure plane liberum sit, & pyrites talis terra pro caeruleo penitus destituatur. Quin Freibergae Cobaltum fere incognitum, minimum reperiendum verum vix est, sed Schneebergensium & Annaebergensium fines adeundi. Proinde male consules receptis & laboribus tuis, si Cobaltum promiscue expetieris, hanc vel illam abusivam vocis acceptionem, quae singulis interdum semimilliaribus alia deprehenditur, non cogniturus. De vapore metallico & Pygmaeo non est, ut pro avertenda aequivocatione hic adeo simus solliciti; sunt tamen fumicapii & ventivenduli, qui in ejusmodi materia vaporosa semen metallorum, materiam & mercurium Philosophorum quaerendum volunt: & nota metallicorum hic dictio est: Der Schwaden, der Kobold sey aufgestiegen, wovon man habe ausreissen mussen, auch mancher Bergmannerstioket worden; i. e. Cobaltum seu vaporem metallicum ascendisse, & hunc operarium suffocasse. Quem dicendi morem credo matrem istius opinionis maximam partem esse, qua creaturae animatae subterraneae, Erd-und Berg-geister, kleine Koboldgen finguntur. Squidem verba, prout jacent, non aliter sonant, ac si agens quoddam intellectuale suffocationem & mortem hominis intenderit, & manibus quasi perpetraverit. Non aliter atque cum Paracelsi spiritibus, homunculis cucurbitalibus, atque ejusmodi phaenomenis, suo tempore stupendis, comparatum fuisse puto, quando jam album, jam rubrum, jam viridem spiritum ex Endore suo, h. e. per alembicum, ascendere & provenire ait, atque adhuc tyrones nostri sine omni incantatione producere non nesciunt. C c 2 Ex (196) Ex omibus hisce Cobalti & Cadmiae nomina ad rem praesentem conveniunt, & si haec recte consideretur, pro Synonymis haberi debent. Quoniam autem Cadmiae vocabulum apud scriptores plurimis laborat dubiis, hoc misso, Cobalti titulum servamus, vocabularium metallicorum sequentes, quicquid scholasticorum turba contra literarum barbariem obganniat. Caecerum de hisce nominibus & rebus meretur conserri Henkelii, qui Freibergae in Hermunduris metalli seracissimae, ut & agrorum & metallisodinarum adjacentium Physicus est experientia celebris, & societatis Berolin. Membrum est, Pyritologia, cap. 2. Cobaltum igitur est minera grisea, obscure albicans, minerae argenti albae, & pyritae albi, quoad colorem aemula, sed paulo obscurior, continens arsenicum album & terram fixam, cum silice & cineribus clavellatis in vitrum caeruleum abiens. Effoditur in Schneebergensium & Annaebergensium terris, inprimis in Cervi, Rappolti, centum millia equitum, Galilaeae, & quotquot sunt, puteis; & quidem in venis propriis, idque ita purum putumque cum durissimo silice, seu, quod vocant quarzo, ut, si quae sorte alia minerarum genera interspersa seu adfixa alicubi reperiantur, non simul cum vera Cobalti substantia, silici dicto innata, sed aliis ex causis, imo aliis venis associata non obscure appareant. Signorum externorum ejus proximum & indubium est minera quaedam rosei coloris, structurae radiatae, quam Cobalti florem, Cobald-Bluthe vocant; inter egregia & spectatu digna in minerarum gazophylaceis recondita. Hujus operis datur & alia, coloris vero non adeo rosei nitidi, sed pallidioris, nulliusque structurae, sed pulveris instar mineram ambientis. Signum (197) Signum propius praebet accurate ocularis collatio minerae hujus cum pyrita albo; accuratior cum minera cupri grisea; accuratissima cum minera argenti alba; cum quibus rebus interest ipsi non levis coloris similitudo, essentiae maxima differentia; quod vero verbis nec exprimi, nec concipi satis potest, ita, ut frequenti opus sit intuitu. Vid. laudata Pyritologia, p. 193. sq. Signum proximum, seu res ipsa manifestatur ex vitro inde confecto, quod ex pyrita nigrum, ex dicta cupri minera rusum, ex argenti alba, & cupri participe minera, jam magis minusque nigricans; ex Cobalto vero sapphirinum prodit, unde & Zaffera, tum pro Cobalto tosto, tum etiam pro vitro caeruleo in pulverem redacto, nomen ortum, verosimile est. I. Per se Cobaltum aurae, pluviae, soli in cumulo diu expositum efflorescit rosei vel persici coloris, qui dicitur, flos Cadmiae, sed cum illo flore nitidiori antea descripto, non consundendus. Ille rite extractus; reddit substantiam elegantissime rubram, & ad haee vitrioli obscure viridis portiunculam, quae merentur ulteriorem investigationem; minerae autem non parvam quantitatem, tempus & assiduitatem & patientiam requirunt, cujus rei encheireses noster laudatas D. Henkel compertas probe habet. II. Spiritus Nitri solvit illud cum impetu & esser vescentia, v. g. vi. vel iv. partes ad unam, quatenus minera pura vel minus est; unde vero resultare solet solutio non unius coloris. Viridis nempe color Vitrioli Veneris prope est, si cuprum certe continet; quod apparet in illa Cobalti minera, quae Kupser-Nikel ap pellatur, & adhuc cruda cupreum colorem prae se fert. Viridis tamen etiam provenit aliquando ex ea minera, quae tota grisea, & nullatenus ad visum cuprea, quamvis (198) vis ad colorem solutionis Vitrioli Martis puri accedens; tamen a cupri contactu non plane aliena. Obscure flavescentem solutionem reperio optimam ad vitrum illud sistendum caeruleum. Rubicunda implicatam sibi significat mineram Bismuthi. III. Solutiones, cum Alcali, v. g. oleo tartari per deliquium praecipitatae reddunt pulverem porcellanae debite applicatum, egregie caeruleum, si contigit, caetera paria, inprimis Cobaltum selectissimum, atque ignis te esse expertum directorem. IV. Acidum Vitrioli & Salis communis adoriuntur quidem Cadmiam nostram, sed non tam solvunt, quam erodunt, inprimis Vitrioli acidum, & in pulverem album reducunt, adeo ut spiritus Nitri convenientior sit solvendae Cadmiae. V. In vase clauso, retorta lapidea loricata, vel sublimatorio alio, igne aperto debite detentum effumare patitur partem volatilem arsenicalem, ab initio aliquantulum fuliginosam, imo & sandaraceam, atque ita sulphuris communis non plane expertem, quam maxime autem se colligentem in forma semimetallica splendida, regulina, foliata, qualis ex pyrite albo provenit, ubi vero splendor per dies, imo per horas evanescit, luculento indicio, particulas aerias in substantiam illam habere ingressum. VI. In furno vero tostorio (Rost-olfen) ubi flammae igneae mineram contingunt, adhaerescit camino vel ductibus adstructis, sicuti pulvis (Mehl) cinereo-albicantis coloris, qui colligitur pro conficiendo illo arsenico albo crystallino. VII. Re(199) VII. Remanet terra fixa, cinerea, vitrescibilis. VIII. Minera Bismuthi (de qua quidem hoc loco specialissimus sermo non est, tamen caeruleo maxime inserviens, non praetereunda) igne aperto sacile effluere sinit substantiam semimetallicam, quae Bismuthum appellatur, & ad alios usus venditur; & relinquit lapidem seu terram itidem griseam, fixam, dictam Bismuth-graupen. IX. Minera illa quantum possibile, si pura, segregatur ex Cobalto stricte sic dicto, ut Bismuthum colligatur. Sed interdum, imo non raro illud ita inspersum & intertextum est, ut separari ab hac minus plane queat; hinc in ollis vitrificatoriis subsidet substantia regulina, dicta Speisse, coloris communiter albo-subrubicundi; quae tamen raro vel nunquam Bismuthum ita purum est, sicuti hoc ex sua minera per se emanat, sed commixtam sibi habet peregrinam inter alia terram fixam cobalticam. Atque ita novis compositionibus vitrificatoriis iterum commiscetur. Subdividunt aliqui regulum hunc in Marcasitam, Glokenspeisse, & aes caldarium, quorum illa inserius, hoc superius haeret. X. Terra utrinque remanens fixa, per se difficillime vel plane non in vitrum abit, quamvis in surno vere vitrificatorio per 8 horas illam detinuerim, vix quod unam vel alteram maculam subcaeruleam crucibulo Hassiaco adnotaverit. Et quoniam sabuli granula argillae vasorum istorum inhaerentia concurrunt, dubium adhac manet, utrum per se talis sit, quae sine addito caeruleum possit constituere vitrum; quin hoc negandum mihi inde videtur, quia massa, ubi vas non tangit, non nisi grisea est & manet. XI. Terra (200) XI. Terra ista non plane sterilis, sed metalli particeps est. Quod cuprum hoc sit, facile praesumitur, si non e colore solutionum, tamen ex vitro caeruleo plane inde confecto, & ex agnata Cobalti minera, Kupfernikel. Quod vero paucissima metalli qualitas hic sit, non solum ex levitate terrae, sed etiam exinde apparet; quia neque ex Cadmia optima, neque ex agnata, utut a Venere denominata, substantia metallica cuprea ullatenus elici & colligi potest. Quicquid autem de cupri portiuncula praetendi queat, illa tamen per se, quae sit, definienda non est, nisi quod dicamus, eam Cadmiae peculiarem esse atque specificam. XII. Datur Cobaltum, quod etiam intostum, vitrum caeruleum porrigit, imo quandoque elegantius, quam ubi tostum suit; quod non ex aspectu minerae, sed per experimentum discendum est. XIII. Itidemque per experientiam elucescit cognitio circa ignis gradus & continuationem, siquidem alia minera longiore & breviore, fortiore & leviore opus habet tostione. XIV. Adjuvatur & vitrificatio & coloris elegantia per additum pulverem arsenicalem, imo arsenicum crystallinum ipsum. XV. Regulae quidem non plane non universales prostant, ad quas Cobalti tractatio pro caeruleo vitro instituenda est; sed non constantes, quod jam significavi Opus igitur est non solum in privato laboratorio variis, iisque tam secundum proportiones, quam ignis modos & gradus, & reliqua, experimentis; sed & in officinis Cobalti ipsis, ut docimasta indesesse experiendo invigilet naturae minerae & affixarum, atque ita (201) ita compositionibus & laboribus, utpote in re colorum quasi delicatissimis, recte prospiciat, iisque ad votum minus succedentibus vel addere, vel absumere, vel cor. rigere aliter sciat. XVI. Cobaltum igitur in hunc sinem experturus, probe oculis consideret illud, utrum & quam purum a lapide & adhaerentibus, vel hoc minus aut quam minus sit; torre vel calcina, donec sumi cessent; commisce pulveri remanenti silicis vel sabuli silicei purissimi, albissimi, 1, 2, vel 3 partes, cinerum clavellatorum vel partem, vel pro fluxilitatis minerae gradu plures, misce probe, ingere in crucibulum,sidatur,subtus conicum,quali utuntur cuprum experientes, Kupfer-Iiegel. Si bene fluxerit,quod baculo ferreo experieris,quodque ocius seriusque fit, quatenus furnus & ignis sunt,exime crucibulum, & frigefactum vitrum scoriis separa; separatum pulverisa, non in vase ferreo,utpote colorem obscurante,sed, si prostat, in porphyrio, vel alio durissimo lapide; pulverem lava ab eo, quod albicantis sive grisei coloris est, Eschel seu Schlamm vocatum, atque tum hoc, tum illud desicca; desiccatum utrumque trajice per cribrum angustissimum; quod crassum, iterum tere cum aqua, desicca, donec omne comminutum sit. Tandem confer caeruleum obtentum tuum cum exemplaribus cololorum, (Muster,) quae gradus, ordinem, titulos atque pretium suum publica lege jam constituta habent, & videbis, quid Cobaltum sumptum importet, & ubi error aliquis factus sit. XVII. In grosso, ut aiunt, procedendi hic modus est. Cobalti minera e puteo tracta, ab heterogeneis omnibus malleo, quantum potest, separata, calcinatur in furno, qui fornicatus, latus, plani sere sundi est, atque ignem flammeum ab alio prope adstructo surno anemio super mineram recipit. Huic ex opposito furni D d anemii (202) anemii introitus apertus est, ubi quidam rutro Cobalti terram circumvolvit, quo ignis undiquaque in eam agat, atque arsenicum eo melius disjiciat, donec non amplius sumet. Adhaec calcinantur silices electi purissimi & jam candentes projiciuntur in aquam frigidam, ut magis tractabiles fiant; ita praeparati tunduntur in pulverem seu sabulum. Tum Cobalti tosli pars una cum silicum partibus ut plurimum tribus, & ut eo facilius fiuat, cinerum clavellatorum parte una, in cista quadam commixta funditur in furno vitrificatorio, in magnis ollis igne per 8, 10, imo 12 horas intensissimo; <inferred>atque</inferred> operarius (der Schurknecht) unco ferreo magma jam fluens strenue circumagitet, ut omne in aequalem fluxionem abeat. Ubi tandem, quam potest limpidissime fluit, cochleari magno serreo vitrum exhauritur, & in alvearium, aqua repletum, projicitur. Vitrum ita magis friabile redditum tunditur malleo, quem aqua agit (gepucht;) tusum trajicitur per cribrum orichalceum. Remanens ulterius tunditur, & trajectum in mola cum aqua subtiliffime pulverisatur. Hoc lavatur tum ad abstersionem particularum salinarum, aliarumque sordium, tum ad separationem pulveris illius cinerei albicantis levioris, quem Eschel appellant, a caeruleo, quod Blaue Farbe dicitur, secundum rationem, quod alias Schlemmen dicunt. Tandem in vasa per centenaria conditur, & per totum terrarnm orbem divenditur. Sicut vero hujus rei, atque hinc pretii maxima differentia est, ita vasa certis litteris notantus, ita ut O. C. significet Ordinair Cobolt. M. C. Mittel Cobolt. F. C. Fein Cobolt. F. F. C. Fein, Fein Cobolt. F. F. F. C. Fein, Fein, Fein Cobolt; id quod vero ut pretiosissimum, ita & rarissimum est. Minera Cobalti ita praeparata, alias Schmaltum, Smalte, & mulieribus, blaue Starckt, quo utuntur pro linteis dealbandis, communiter appellatur. XVIII. Ven(203) XVIII. Venditur & Cobaltum tantum toslum & cum duabus vel tribus partibus silicum vel quarzi commixtum, sub titulo Zaflor, item Zaffera, pro figulis. Ubi hoc meretur commemorari, quod pulvis hicce in vasis, quibus devehitur, tam compactum fiat, & quasi concrescat, ut duri lapidis instar malleo opus habeat ad comminuendum. XIX. Caeterum Cobaltum per se argentum non continet. Quamvis enim detur ejusmodi vena, ex qua nobile hoc metallum excoquatur, tamen non nisi per accidens fieri exinde liquet, quia eadem vena illic plus, hic minus, & ut plurimum plane non argentisera est. XX. Hoc non obstante, argentum nativum super Cobaltum non raro reperitur, quod vero non aliud, quam hoc arguit mineram illam argenti non incongruam esse matricem. Tantum sere est. quod, propria experientia de Cobalto cognitum, ~ dignum duxi. Quod superest. L. B. rogo, hanc rudi, quod dicunt, Minerva conscriptam commentationem, sereno vultu velis suscipere, & ~, quod nec ego istud abs me alienum arbi~ ~ iis solet accidere, qui, nullo duce praevio, sragosas & inaccessas vias, ad Naturae arcem tendentes, primi invadunt. Vale. Perscripsi Lipsiae, Mense Quintil. A. R. S. M DCCXXVI. F I N I S. 