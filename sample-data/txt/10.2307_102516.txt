(224) III. Epistola scripta a Raymundo Vieussens Doctore medico Monspeliensi ad Clarissimos Viros Societatis Regiae Londinensis, de Sanguine Humano. V I R I C L A R I S S I M I, C U M mihi Rex ob edita in Lucem opera quaedam medica pensionem annuam Librarum mille ad vitam die vigesima tertia Mensis Septembris Anni 1688. liberaliter concessisset, egoque tanto beneficio vehementer, ut par erat, commotus essem, nihil mihi praetermittendum esse existimavi, ut ne principis omnium maximi favore, atque gratia indignus videri possem. Quamobrem publicae salutis studio magis ac magis accensus statim caepi quantum potui temporis mihi, meisque rebus subducere, ut me totum conferrem ad amplam, accuratamque morborum internorum historiam contexendam, non eam nudam, & ad curiositatem tantum compositam, sed causarum, nec non symptomatum explicationibus in mechanica humani corporis structura fundatis, & assiduis meis, jam ab annis fere triginta, humanorum corporum in xenododochio Monspeliensi dissectionibus ornatam & constitutam. Magnum sane, arduum, & stupendum, ut ita dicam opus, quod cum fere tribus abhinc annis recognovissem, & aequa Lance perpendissem, corrigendum, augendumq; ratus sum; imo statuendum, & clare demonstrandum in ipso limine operis, quae sit essentia, quae vis eorum corporum, quibus sanguis constat, tum quod majus est, quae tandem inter illa reperiatur proportio quantitatis, quod nisi ante omnia essem assecutus, in ipsa humani temperamenti natura; differentiis, causis, signis, effectibus, (225) bus, & mutationibus cognoscendis frustra omnino, mea quidem sententia, elaborarem. Relicta igitur ad tempus, Viri Clarissimi, interiorum corporis morborum historia, in sanguine contemplando curas omnes meas, & cogitationes ita defixi, ut nullo modo mihi prius quiescendum putarem, quam totam liquoris illius naturam penitus attigissem, ipsisque, ut ita Loquar, oculis omnium subjecissem partes ejus omnes, partiumque omnium essentiam, qualitates, & gravitates respectivas, atque adeo naturalem unius cujusque ipsarum quantitatem (corporum autem quantitatem sui gravitate, & pondere metior siquidem quantitas, non apparens quidem & sensibilis, sed realis & physica ponderi semper ex aequo respondet). Quamvis enim summa difficultate operis admodum terrerer; tamen tentandi gloria, studioque boni publici adhuc vehementius commovebar neque inanis spes, aut irritus conatus fuit; nam (quod Dei profecto gratia est) Clarissimi Boylaei nunquam satis laudandi vestigiis in hoc suscepto meo insistendo, & ulterius quam ille progredi, si poslem, conando, quod diu, multumque optaveram, vixque sperare ausus eram, id tandem, quamvis non sine gravibus longisque laboribus, consecutus sum. Quo jam chymici, medicique illi (absit verbo invidia) prorsus errasse mihi videntur, qui illud quod e sanguine sal elici solet, merum sal acre, seu alkalinum esse, nullaque industria verum sal acidum ex illo educi posse hactenus crediderunt. li pariter tum chymici, tum medici erravere, qui eam, quam a natura partes vivifici hujusmodi liquoris inter se habent, proportionem quantitatis nulla reperiri posse arte ab elapsis tot seculis judicaverunt. Equidem scio, & fateor sal sive volatile, sive fixum ignis vi extractum e sanguine fermentationem, quod ajunt, cum fluoribus quibus vis acidis etiam mitioribus pati: praeterea id ipsum sal sublimatum corrosivum dissolutum praecipitat, & syrupum L l viola(226) violaceum viridem facit, ut nemo nescit, adeoque multas salino-acres, seu alkalinas habet particulas, quibus haec praestat; sed salinas quoque acidas non paucas complectitur, ut adducendis modo in medium experimentis conatabit certo certius: Quamobrem illud esse a natura sua verum corpus salsum exploratum deinceps omnibus erit, ac cognitum, nec non extra omnem omnino controversiam <inferred>positunl</inferred>. Corpus salsum, cum dico, conflatum intelligo ex partibus quidem salino-acribus & salino-acidis, sed salino-acribus longe pluribus: ex quo illud consequens est, ut integra inviolataque natura salino-acidae majore salino-acrium copia <inferred>obrutae</inferred>, & quastise pultae delitescant. Cum Sal acidum, sub forma silicet spiritus acidi eruere vellem, si forte possem; e salso sanguinis, quod jamdiu in innatum, & adventitium, seu ab alimentis potissimum suppenditatum divisi, ut cap. 22 do libri mei de principiis fuse nec non clare explicui: libras quinquaginta ejusmodi liquoris prius aeneo in vase ignis vi, quantum par erat exsiccati per totas viginti quatuor horas in fornace figuli torrui, seu, ut aiunt calcinavi; <inferred>adeoque</inferred> illas ad tres uncias, & drachmas septem cineris grisacei redegi: ex hoc cinere gustui valde aspero, cum spiritibus acidis fermentescente, & tincturae florum maluae viridem colorem inducente lixivium confeci, ex quo unciam unam salis fixi candoris pene nivei eduxi: Salis illius, quod, ut supra dictum est, cum omnibus spiritibus acidis fermentescebat, sublimatum corrosivum dissolutum praeceps agebat, & syrupum violaceum colore viridi tingebat, septem drachmas, & quadraginta duo grana tribus circiter unciis boli siccissimi admiscui: ex mixto hujusmodi retorta luto munita incluso igne, ut aiunt reverberii extraxi semiunciam & grana octodecim spiritus colorem spiritus sulphurei quodammodo imitantis, & ipso spiritu aceti acidioris linguae judicio. Spiritus ille plurimum fermentatur non solum cum oleo, & sale fixo tartari, verum etiam cum sale sive fixo, sive (227) sive volatili, & subruso spiritu, quae ignis vi extrahuntur e sanguine. Praeterea ipsemet spiritus rubefacit syrupum violarum, tincturam heliotropii & florum maluae. Quare liquido constat sal ex sanguine humano extractum debere credi verum salsum; id est salsum ac quoddam acreacidum. Quod omnia inter salsa perfectam cum solo sale fixo tartari, en nullam cum sale marino, sive odore, sive sapore, sive dentium stupefaciendorum vi, sive aliis quibusvis effectibus suis similitudinem habere videtur, ut experientia demonstrat. Unde patet ulterius extractionem salis acidi ex eodem sanguine difficilem adeo hactenus ab omnibus existimatam re ipsa fieri, si docta, peritaque manus non <inferred>desit</inferred>. Extracto & quasi per vim anulso spiritu illo, de quo jam dixi, ex intimis visceribus salis fixi, ubi conclusum, penitusque obrutum latitabat, sub forma solidi quidem corporis, sed tamen in partes exiguissimas divisi, confectum est a me lixivium e residua in fundo vasis materia, ex quo binae drachmae cum dimidia, & grano uno salis fixi grisacei subalbescentis eductae fuere: istud fal cum nullo liquido acido, saltem ad sensum fermentescebat, si oleum vitrioli excipiatis; id tamen ut sal acre, sive alkalinum purum, aut fere purum spectandum est; quoniam ad id, quod jam particulas suas salino-acidas omnes, vel ferme omnes deposuit, accedit istud preterea, quod syrupo violaceo prius nonnihil <inferred>excalesacto</inferred>, & tincturae florum maluae viridem tribuit colorem, sublimatum corrosivum dissolutum praecipitat, & cum oleo tartari nullo modo fermentatur. Adde quod nec vel tentillum immutat colorem tincturae heliotropii, quam tamen acida omnia cum solida tum liquida rubefaciunt. Quodam elapso Tempore, postquam e fixo sanguinis humani sale spiritum acidum elicuissem, viridis recordatus sum coloris, quem assumpserunt ultimae guttae spiritus subrufi hujusmodi liquoris, cum illum a duobus jam elapsis annis ex alembico aeneo distillarem. Viridis auL l 2 tem, (228) tem, planeque porraceus color guttarum illarum ~ spiritus sanguinis, mea quidem sententia, suam ducebat originem e quibusdam vitrioli particulis salino-acidis ignea vi ex aere alembici avulsis, & ipsis intime admistis: cum primum recordatio hujusce coloris animum subrep~; haec non levem mihi peperit anxietatem; quoniam per hunc casum, quem verissimum etiam atque etiam ~, vix dubitare mihi licuit, quin sanguis a me in vase aeneo exsiccatus, antequam in fornace figuli torreretur, permultas ex aere-igne avulsas partes vitrioli salino acidas intra textum suum interius admisisset, quae cum partibus ejus salino-acribus strictissimo ne dicam indissolubili nexu copulatae salsum efformaverant corpus,e quo spiritus meus acidus elicitus fuerat. Cum haec apud me, anxius sane, aliquandiu meditatus essem, & multum dubitarem an ex sanguine humano, qui nullo extraneo sale acido gravidus esset, liquor acidus educi posset; rei tanti momenti veritatem indagare, & meum, si quis esset, errorem detegere statui. Quamobrem salis fixi e sanguine humano a me in vasis figulinis exsiccato eruti unciam unam exactissime miscui cum unciis tribus boli siccissimi, & tenuissimum in pulverem redacti: mixtum hoc in retortam luto, uti solet, obductam immisi; hanc deinceps in chymica mea officina reverberii furno imposui, & cervici ejus adhibito, aptatoque excipulo, atque juncturis vesica suilla madefacta opertis, & rite obturatis, igne primum lento, ac deinceps gradatim, quantum oportebat, aucto phlegmatis drachmam semissem cum granis decem extraxi, drachmas vero tres spiritus acidi primum extracto spiritui prorsus similis: Hicce spiritus dentes plurimum stupeficiens gustus judicio inter liquores omnes acidos fere acidissimus mihi videtur, & omnes omnino habet dotes, quas spiritum acidum primo e sanguine elicium habere diximus. Felicissimus hic meditationum mearum laborumque meorum successus qui totam mentem meam blanda profecto laetitia perfudit, imple(229) implevitque, concepta omnia circa extractionem salis acidi e sanguine dubia mihi abstulit ~ delevit. Demum e residua in fundo vasis materia lixivium confeci, ex quo drachmas quinque salis fixi subalbescentis extraxi. Hinc manifeste ~ me totum non elicuisle spiritum acidum, quem elicere potuissem e sale fixo, quod una cum bolo in cavitatem retortae intruseram. Id autem ex animo sic factum est, ne scilicet sal fixum, cujus analysin rursus institueram, omnibus suis partibus salino-acidis prorsus exveretur. Et vero illud omni suo sale acido exvere nolui exploraturus subinde an quodammodo discreparet a sale fixo, e quo primum spiritum acidum eduxeram, imo & tantum eduxeram, quantum suppeditare potuerat. Verum nullum omnino inter bina haec salia discrimen observare licet. Siquidem ambo levem colorem viridem prorsus similem tribuunt tincturae florum maluae; & licet nullam, saltem sensibilem, patiantur fermentationem, cum spiritus nitri, aut vitrioli, aut quivis alius hujusce generis ipsis affunditur; vehementer tamen & aequaliter ~, cum una vel altera olei vitrioli gutta irrigantur. Ex his certo certius patet sal fixum sanguinis humani in vase aeneo exsiccati, e quo prima vice spiritum acidum extraxeram, nullis partibus vitrioli salino-acidis gravidum fuisse; proptereaque nequaquam dubitandum est, quin prima Spiritus acidi e sanguine humano extractio undequaque vera extiterit. Venit vobis fortasse hoc loco in animum, viri clarissimi, sal acre-acidum, & spiritum acidum educta e sanguine non trahi ~ hoc liquore virtute ignea, sed ex igne ipso, tanquam e materia, nunc primum gigni, ac effici: sed experto credite. E sanguine persaepe ipsemet puro calentis solis ardore elicui subrufum sal saporis illo acrioris, qui in sale ignis vi extracto percipitur, quam majorem, ut (230) ut ita dicam, acritudinem continuo aciditas linguae manifesta ~: ac prioris quidem experimenti haec ratio est, quod sol illius salis acumina parum, ignis vero ~ obtundit; posterioris autem haec, nimirum quod sal acidum volatile, cujus vi sanguis naturaliter fer~ arctissime copulatur cum particulis salino acribus sanguinis ipsius paulatim refrigescentis ubi e vasis ~ ~ est: Hi ~ diversi sales mutuo implexi ~ longe a se invicem separantur calore solis benigno & dulci, quam violento ignis ardore. Hinc fit, ut sal illud, de quo nunc Sermo habetur, acre-acidum sapiat, & vix cum spiritibus acidis sermentetur, si vitrioli oleum excipiatis. De variis, quibus sanguis constat, corporibus nihil hic dicam, viri clarissimi, cum propediem integram hujus liquoris analysin toto triennio elaboratam in lucem daturus sim. Nunc tantum accipite qua via, quibusve adjumentis consecutus sim tandem justam illam, nec non exactam proportionem quantitatis, quam corporibus illis natura tribuit. Primum igitur non unius aut alterius hominis sanguinem, sed multorum, eorumque non sanorum modo, sed aegrorum, non ejusdem, sed diversi ac dissimillimi temperamenti ad exactas analyseos regulas ita examinavi, ut ejusmodi liquoris principia, alia ab aliis, separaverim, & quidem absque ulla substantiarum jactura. Operosum profecto ~, & molis non parvae, sed feliciter tamen meditando, vigilando, sudando tandem ~. Illud igitur ~ videbatur jam esse reliquum ad habendam quantitatem respectivam illorum corporum, ut singula seorsim revocarem ad trutinam; sed prosecto plus aliquid requirebatur. Phlegma enim, spiritus subrufus, & oleum ~ secum partes salinas trahunt, quas neque separare licet, adeoque nec ponderare. Phlegma igitur quoddam excogitavi, & composui omnimodam habens (231) habens similitudinem cum vero phlegmate sanguinis, quod deinceps appellabo naturale, quamvis arte chymica extractum, miscui videlicet pondus dimidii grani salis volatilis e sanguine humano educti cum duodecim unciis aquae fontanae distillatae: Ac quamvis duae illae moles ita inter se essent undecim mille quinginta viginti quinque ad unum, tamen aqua tota sic salis tantilli vim sensit, ut statim quidem levissimum candorem, & exiguissimum faetorem quemdam induerit; mixta vero cum syrupo violaceo ipsum post aliquot horas viridem effecerit, & sublimatum corrosivum dissolutum praecipitaverit. Hinc mihi primum oborta ingens admiratio naturae materiam ultra quam credi potest dividentis; deinde spes bona inveniendi quaesitum phlegma. Nec fefellit spes; molitus enim multa nequicquam animadverti denique duodecim uncias aquae fontanae evadere omnino similes colore, odore, sapore, & substantiae modo phlegmati sanguinis naturali, si ejus, quod dico salis granum unum cum quadrante intra illas dissolvatur. Verum quo magis illam binorum hujusmodi phlegmatum similitudinem explorarem; sumpsi utriusque moles duas perfecte aequales, quas affudi seorsim duabus aequalibus inter se molibus tincturae florum maluae inclusis seorsim duobus vasculis vitreis aequalis prorsus diaphaneitatis, magnitudinis, & figurae: tum vero utrique tincturae viridis color repente accessit, & quidem alter alteri adeo similis, ut nihil omnino esset, vel certe deprehendi posset,inter utrumque discriminis. Ad haec sumpsi ejusdem utriusque phlegmatis guttas duodecim, quas singulas immiscui singulis viginti quatuor guttis sublimati corrosivi dissoluti contentis item duobus vasculis vitreis ejusdem prorsus diaphaneitatis, magnitudinis, & figurae, ecce autem eae sublimati corrosivi guttae omnes eodem penitus ad sensum candore, lacteo scilicet affectae visae sunt, atque mox in pulverem candidum aequalem aequaliter praecipitatae. Patet (232) Patet igitur luce clarius illa phlegmata ita esse inter se paria, ut nihil magis; quare cum artificiale phlegma unum tantum habeat salis volatilis granum cum quadrante, naturale duodecim unciarum tantumdem quoque habet in se, nec plus, nec minus. Quoniam vero arte natura rimanda est, & notis ignota investiganda; per confectum industria spiritum quemdam subrusum aggressus ad indagandum salis volatilis quantitatem spiritui subruso naturali ingenitam; post multa prius frustra tentata, repetitaque experimenta tandem animadverti ex viginti septem granis salis volatilis sanguinis in drachma una phlegmatis ejus dissolutis <inferred>existere</inferred> liquorem colore, odore, sapore, modoque substantiae penitus similem subruso sanguinis ipsius spiritui, qui nihil est aliud, quam phlegma gravidum sale volatili, & propter acuminatas salis ejusdem particulas, & paucum sibi admixtum sulphur, asperum & graveolens, imo & idoneum ad effectus infra memorandos. Plenam porro, atque perfectam in omnibus inter illos duos liquores (quorum primum artificialem, alterum vero naturalem spiritum subrusum appello) similitudinem probare volens in singulas duas eorum moles aequales vitreis scyphis contentas injeci quatuor guttas spiritus vitrioli; unde aequalis omnino ex utraque parte secuta est fermentatio: deinde in duos scyphos vitreos diaphaneitate, magnitudine, atque figura pares, quorum uterque viginti guttas tincturae florum maluae continebat, utriusque liquoris guttas quinque instillavi; unde statim extiterunt in utraque tinctura pulcherrimi colores duo virides smaragdi instar, & ita similes, ut quantumvis intentos oculos grato errore deciperent. Denique guttas sex uniscujusque spirituum eorumdem in vascula duo infudi, quorum singula quadraginta guttas sublimati corrosivi dissoluti habebant; unde duo emerserunt colores candidi perfecte (233) fecte similes, peractaque prorsus similis praecipitatio in pulverem coloris candidi aliquantulum rufi. Ex jam dictis perspecta penitus, nec non explorata manet omnimoda similitudo inter duos spiritus subrufos supra memoratos; artificialem nempe, atque naturalem: Quamobrem quantum una drachma artificialis spiritus continet in se salis volatilis sanguinei (continet autem grana viginti septem) tantum praecise quaelibet drachma spiritus illius naturalis sinu suo complectitur. Dum perfectam cognitionem quantitatis salis, quod oleum faetidum sanguinis ex alembico vitreo distillati secum aufert, mihi comparare meditabar, ejusque indagationem velut opus ingenii mei viribus prorsus impar, & a me nunquam conficiendum spectabam sciens industria nulla componi posse oleum faetidum artificiale, quod suscepto meo prodesse posset, uti phlegma, & spiritus subrufus arte facta huic antea profuerant; peculiaris faetidi ejusmodi olei analyseos instituendae animum subiit cogitatio, ut salis ejus quantitatem, si fieri posset, detegerem, quae sola mihi detegenda supererat, & cujus dignoscendae, ut, quod res erat, dicam ardenti flagrabam desiderio. Voluit, fecitque deus, ut ad vota mea responderet eventus. Peculiarem igitur pauco abhinc tempore olei faetidi sanguinis analysin institui; & cuncta certe facta fuere, atque processere, uti mox dicturus sum: hujusce olei unciam unam cum unciis tribus boli siccissimi, & in pulverem subtilissimum redacti exactissime miscui: mixtum illud in globulos exiguos divisum in parvam retortam luto munitam intrusi; eamque deinceps retortam, cervici ejus convenientis magnitudinis excipulo, ut decebat adhibito, aptatoque, in furno reverberii collocavi, factisque ritu solito reliquis faciendis, igne lenissiimo drachmam semissem cum granis decem phlegmatis limpidi a bolo supM m peditati (234) peditati primum elicui; mutatoque excipulo, statim atque prima gutta spiritus subrufi sese mihi in conspectum dedit, & altero in locum illius substituto utque par erat concinnato, unciam semissem cum drachma semisse & granis duodecim spiritus subrufi spiritui subrufo artificiali superius memorato prorsus similis igne paulo intensiori quam antea eduxi; post modum olei colore, modoque substantiae omnimodam similitudinem habentis cum bile intra vesicam selleam naturaliter recondita drachmas duas & semissem cum granis viginti & uno igne intensissimo erui. Antequam ulterius progrediar hic obiter notari velim, id discriminis esse inter spiritum subrufum & oleum, de quibus nunc agitur, quod spiritus, ut pote solum e phlegmate saleque conflatus, ignem extinguat, ut patet dum illius guttae quaedam carboni accenso affunduntur; oleum vero, quippe quod sulphureis & salinis tantum partibus constat, aeque cito ac pulvis pyrius fe e accendatur, totumque in flammam amplissimam valdeque nitidam abeat, cum primum igni admovetur. Demum ex lixivio a me confecto e residua in fundo vasis materia grana octo extraxi salis fixi nigricantis, aeris humiditatem facile suscipientis, & linguam vehementer exasperantis, atque pungentis, quod cum spiritibus acidis fermentescebat, & tincturam florum maluae viridem efficiebat. Ex jam dictis facile atque manifeste colligi potest unciam illam faetidi olei sanguinis, cujus analysin exactissimam institui, novemdecim tantum grana terrae continere, quae cum bolo mixta remansere. Et vero cum inter spiritum subrusum ex oleo faetido sanguinis elicitum, & spiritum subrufum tum attificialem, tum naturalem, de quibus antea sermonem habui, nec colore, nec odore, nec sapore, nec substantiae modo, nec (235) nec effectibus ullis aliquid intersit discriminis, ad firmiter credendum adducer unumquamque spiritus subrufi de quo nunc <inferred>agitur</inferred>, drachmam, ut & drachmam quamlibet spiritus subrust naturalis e sanguine ipso eliciti, grana viginti septem salis continere. Quod attinet ad quantitarem salis impliciti, nexuque indislolubili copulati cum ramosts particulis olei ex oleo saetido liquoris humanae vitae fontis educti; haec facile, meo quidem judicio, detegi <inferred>potest</inferred>; etenim cum hocce oleum faetore & acrimonia prorsus imitetur spiritum subrufum, qui ex eodem, quo ipsemet, oleo faetido sanguinis educitur; ac praeterea tincturam florum maluae eodem plane modo viridem faciat. necessum est, ut unaquaeque illius drachma grana viginti septem salis volatilis intra textum suum interius recondat, quae illud faetore, acrimonia, & qualitate illa, qua tincturae florum maluae viridem tribuit colorem, prorsus simile reddant spiritui huic subrufo, qui in distillatione olei faetidi sanguinis ipsi praeit. Habita ergo jam. planeque cognita ex superioribus quantitate falts volatilis, quam five phlegma, five spiritus subrufus, sive oleum faetidum humani sanguinis secum ferunt, cum distillantur, nemini prorsus jam potest esse, nondicam ignota, sed ne dubia quidem ullomodo justa illa proportio ponderis, seu quantitatis, quae a natura inter ea inest corpora, quibus sanguis humanus constat separari enim a se invicem prosecto possunt, & quidem sine ulla imminutione substantiae: Separavi enim ipse successu plane felici: possunt pariter semel separata ponderari adeoque justa singulorum quantitas ex pondere haberi potest, ea scilicet cautione adhibita, ut pondus salis phlegmate, spiritu subrufo, & oleo faetido e sanguine elicitis contenti ponderi salis volatilis, & fixi ex eodem liquore sub forma corporis solidi M m 2 educto(236) eductorum semper adjiciatur; ea namque ratione verum pondus, adeoque vera proportio quantitatis singulorum humani sanguinis principiorum facile haberi poterit, ut fuse planeque explicare conabor in eo, quem ad publicam lucem paro, tractatu integro de sanguine, cui comitem addam de temperomento hominis tractarum quoque integrum. Audire vos hoc loco mihi videor, Viri Clarissimi, quibus, si datum esset mortali scire omnia, nihil esset non notum (tanta estis mentis acie, tanta sagacitate imgenii) audire vos inquam mihi videor, sic fortasse objicientes. Sal extractum e sanguine, ac praesertim volatile saetidum est; retinet igitur in se sulphureas multas particulas, quarum nec pondus, proptereaque nec vera potest haberi quantitas; quamobrem nondum omnia fecisti, aut dixisti ad demonstrandam illam, quam jam diu quaeris, proportionem quantitatis necessaria, sed quaedam ad eam rem valde pertinentia praetermisisti? istud quidem docte atque apposite a vobis mihi objectum fateor. Verum quod in sale sanguineo reperitur sulphuris ita exiguum est, ut nullius momenti esse videatur. Qua tamen de re plura, eaque, ut spero, ad cuilibet satisfaciendum idonea, dicam in meo de sanguine tractatu. Interea ne quid vobis subrepat dubii circa ea, quae superius attuli experimenta; sic habete me coram testibus cum illustribus, tum etiam eruditissimis, omnique adeo exceptione majoribus gessisse omnia non sine aliqua, quod commemorare meum non est, omnium laude: Primum quasi privatim coram multis medicis peritia & probitate insignibus; tum coram illustrissimis praesulibus; Archiepiscopo nempe Albiensi, & Episcopis Tomeriensi, Mirapiscensi, Nemausensi, Mimatensi, Vaurensi, & Alesiensi, & coram Domino de Basville Regi a consiliis ordinariis, & occitaniae misso domi(237) dominico de me praeclarissime merito, Domino de la Loubere, aliisque non paucis viris ingenio, & nobilitate praestantibus; deinde palam, & in publica amphitheatri medici Monspeliensis luce, in oculis clarissimorum medicinae professorum, omniumque scholae medicae auditorum, aliorumque gravissimorum, & dignissimorum spectatorum. In hoc frequenti certe & percelebri concessu visum praeterea est pauca referre de instituta tribus circiter abhinc annis peractaque accurate a me bilis analysi. Quinta enim decima die mensis Februarii, anni 1696. ex ea prodire coegi phlegma quoddam ita limpidum, atque pellucidum, ut inter liquida nullum magis deinde liquorem lacteum instar lactis ipsius candidum elicui, tum alia quaedam corpora, quae hic praetereo; demum obtutibus omnium circumstantium illud exposui Phlegma, & aquam illam lacteam, quae penes me adhuc est integra, & omnis expers corruptelae, sed non jam ejusdem candoris: Magna mihi apud me ipsum de hujusmodi aqua fuit questio, eoque tandem meditando adductus sum, ut plane crederem chylum ex bile in tenuibus intestinis diffusa volatile haurire Sulphur onustum sale acri similiter volatili partibus suis salino-acidis fere exuto, adeoque admodum leni; nec dubitavi asserere sulphure illo sale acri-acido lenissimo gravido, ac velut condito chylum albescere, disponi ad fermentefcendum in cavitatibus cordis, & ad formam sanguinis facilius accipiendam praeparari. Unde consequens est bilem ab hepate ad intestinum duodenum choledochi meatus interventu naturaliter amandatam novum singulis diebus, extra omne dubium, suppeditare fermentum mastae sanguieae, quod nativis illius fermentis (dummodo ipsa naturalis ab indole sua non desciverit) vigorem inspirat, & eorum jacturas reparat; atque adeo fer(238) fermentationis naturalis ejusdem liquoris perennitati mirum in modum <inferred>consert</inferred>. Quam mentem meam, <inferred>si</inferred> non penitus certam, admodum certe probabilem sequentl experimento confirmavi. In drachmam unam bilis tepidae recens e vesica fellis vervecis extractae, & intra collum infundibuli vitrei contentae uncias octo aquae fontanae imbutas exiguo vitrioli spiritu injeci; statimque aqua illa albedinem assumpsit sere lacteam, majorem assumprura, si quatuor salis absynthii grana ipsi admiscuissem. Postquam vero experiendi finem feci monui quod prius compereram, nimirum phlegma quoddam elicitum ex pane, quod secum ausert in distillatione sal acidum volatile, si, qua par est, copia in bilem projiciatur, lacteam quamdam soliditatem, lacteamque colorem accersere. Illud phlegma tincturam heliotropii, & florum maluae rubefacit; sed, quod majus est, rufus panis ejusdem spiritus cum sale tum fixo, tum volatili sanguinis diutius fermentescit; quam quivis alius fluor acidus. Unde maximum, ne dicam inexpugnabile desumitur argumentum dicendi magnam expane, quo potissimum velcitur homo, salis acidi copiam educi, ut suse alibi explicabitur, quod una cum acido nitro aereo jam jam memorati liquoris fermentationi excitandae, atque sustinendae plurimum conducit. Quid cogitem ego, quid sentiam de morbis profectis a bile male temperata defluente in primum gracile inrestinum, neque hic est dicendi locus, neque, si esset, dicerem tamen. Sentio enim tandem, Viri Clarissimi, certe serius quam decebat, me illectum, atque abreptum summa colloquendi vobiscum jucunditate venisse sensim in oblivionem officii, & illud ipsum fastidium vestrum, quod initio scribendi cavere imprimis decreveram, post modum tamen longiori epistola incurrisse. Accedit (239) Accedit quod majorem partem vendicare mihi non sum veritus temporis illius, quod vobis, & saluti publicae debetis, ac redditis. Facti paenitet. Vos pro ea, qua nati estis, tum humanitate, tum honestate summa, ignoscite mihi servo vestro humillimo, & facite quaeso, ut vestrum omnium ad me veniat judicium; de canctis in medium hactenus a me allatis, quae diligenti vestro examini (qui meus est honos) lubens subjicio: si vestro mihi videantur digna calculo, haec, pro magno quo apud me numero estis, velut principia nunquam diruenda, atque adeo ipsismet temporibus futuris semper coaeva futura spectabo: sin e contra id consequantur infortunii, ut nobis non probentur, quin potius nauseam pariant ea, ut pote publica lucis usura prorsus indigna, lethaei fluminis undis submergi velim. Valete. Monspelii, die sexta mensis Junii, anni 1698. IV. Account 