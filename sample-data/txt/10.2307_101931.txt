Observationes ponderis Testudinis terrestris, cum in Autumno terram subiret, cum ejusdem ex Terra Verno tempore exeuntis pondere comparati, per plures anos repetitae: experimento celeberrimi D. D. Georgii Ent, Equitis, & M. D. & a Doctissimo D. D. Rob. Pitt, M. D. & R. S. S. communicatae. DIE septimo Octobris, Anno 1651. Testudinem meam appendi, priusquam latibulum adiret, ibidem per totam Hyemem hybernatura, pendebatque exacte libras 4. unciasque totidem minus drachma, nempe lib.4. unc. 3. drach. 7. Die octavo Octobris 1652. Erutam e terra Testudinem (nam se pridie humaverat) appendi denuo, ponderabatque lib. 4. unc. 6. & drach. 1. Die 16. Martii 1652/3. Testudo sponte e latibulo suo prodiit. Pendebatique lib. 4. atque unc. 4. Die 4. Octobris 1653. Testudo postquam per aliquot dies jejunasset, subtusque terram sese abscondisset, inde educta atque appensa ponderabat lib. 4. unc. 5. Oculi (quos diu clausos habuerat) tum aperti plurimum madescebant. Die 18. Martii. 1653/4Testudo e latebris prodiens & in lance appensa ponderabat lib. 4. unc. 4. & drach. 2. L 2 Die (534) Die 6. Octob. 1654. Testudo ad hyberna ituriens pendebat lib. 4. unc. 9. & drach. 3. Die Februar. ultimo 1654/5. Testudo ex hyemali Crypta prorepens pependit lib. 4. unc. 7. drach. 6. Amisit itaque pristini ponderis unc. 1. drac. 5. Die 2. Oct. 1655. Testudo hyematum itura, pependit lib. 4. unc. 9. priu autem aliqumdiu jejunaverat. Die 25. Martii 1656. Testudinem e latebris hybernalibus prodeuntem appendi; eratque lib. 4. unc. 7. & dr. 2. Die 30. Sept. 1656. Testudo subtus terram ituriens, pendebat lib. 4. & unc. 12. drac. 4. Die 5. Martii 1656~. Testudo de subtus terram exiens pondo erat lib. 4. unc. 11. dr. 2. ss. Unde satis liquet quam fixis particulis haec Animalia, quae sub Terra se muniunt adversus frigus Hybernum, constent, cum per tot menses tam exigua pars corporis in sudores aut effluvia abeat, ut an vivant necne, dum hunc in modum sepulta jacent, merito ambigatur. Emendationes 