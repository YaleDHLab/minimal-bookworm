[343] IX. H E R M A N N I B O E R H A A V E, A. L. M. Philosoph. & Med. Doct. Medicinae in Universitate Leidensi Profess. Colleg. Chirurgic. Praes. Reg. Soc. Lond. necnon Reg. Scient. Acad. Parisiens. Soc. de M E R C U R I O Experimenta. P A R S II. * OBservationes de Mercurio quasdam anno praeterito conscripsi, quibus constitit argentum vivum, quamvis continuo se in alia corpora mutare videatur, propriam, per quam immutabile est, facultatem miro modo retinere. Hasce Literatae, quae in Anglia sub Britannici Regis floret auspiciis, Societati obtuli Observationes; et ultra spem meam dignae judicatae sunt, quae inter Acta illustrissimi Sodalitii publicarentur. Unicum in isto Scripto mihi fuit propositum, operationes a me de Mercurio institutas, et quae ex iisdem producebantur, fide & accurate narrare; quo Lectores a labore & sumptu ad easdem repetendas necessariis liberarem. Idem jam quoque mihi est Consilium, ut Academiae maximis Regis Christianissimi beneficiis ornatae experimenta, quae de eadem re perfeci, offerrem. Ambas Dissertationes conferendo, de fide & accurata antiquorum verorumque * Vide Part. I. Philos. Transact. No 430. p. 145, & seq. Partem hanc II. in Act. R. Scient. Acad. Paris. 1734. Gallice editam, latine vertit C. M. R. S. Secr. Al[344] Alchemistarum subtilitate in his, quae de Mercurio dixerint, judicium facere poterimus, videbimusque simul diligentiam magnam prudentiamque necessarias esse ad sensa eorum explicanda, vel ad censuram de iis juste ferendam. Spero etiam Chemiae studiosos cautos reddere, ne facile decipiantur per doctrinam istam vagam Alchemistarum hodiernorum, qui nihil boni vel solidi recte sapiunt, & qui artem non possident aliam, quam qua aurum ipsissimum per fallacias suas extorqueant ab iis, quos adducunt ut credant se posse veram auri conficiendi methodum ipsos docere. Quod de argenti vivi immutabilitate, simplicitate & proprietatibus singularibus antea demonstravi; denique confirmaturus sum. Docto, uti est, Vestro, Sodales, caetui convenit dijudicare de usu & veritate hujus scripti; cui examinando ut momenta aliquot otiosa impendatis, et negotia paulisper remittatis, vos rogo. Scio equidem vobis raro vacare; et brevis esse, quantum potero, conabor. Rem aggredior. I. Argentum vivum purum, quale venale pierumque reperitur penes Mercatores Societatis Amstelaedamensis, diu digestum super ignem, non mutatur in metallum. O P E R A T I O. Hydrargyrus hicce distillatus nullam reliquit faecem. Deinde admistus aceto distillato, & sali marino, & per diutinum tempus agitatus, purus remansit. Premebam per Alutam; libramque ejusdem altae mundae infundebam phialae, cujus os obturabam cono chartaceo, alia charta ad collum phialae bene ligata iterum cooperto, quo nullus [345] nullus pulvis intrare posset, Aer vero libere ingrederetur vel exiret: imponebam Furno ad calorem continuum, qui ad Thermometrum D. Fahrenheyt supra gradum centesimum a 15 Novembris 1718. usque ad 23 Maii 1734. fovebatur. Reperiebam tunc Mercurium hunc in hac phiala fluidum cum pauxillulo pulveris nigri in superficie; pulvis hicce in mortario tritus in mercurium reviviscebat. Totum hocce Argentum vivum immittebam in Retorta vitrea munda distillandum, augendo ignem versus finem, donec Retorta fere candida fieret. Nihil omnino remansit in Retorta, Mercurius enim exiverat sine ulla sensibili mutatione. C O R O L L A R I A. 1. Ignis ad gradum & per tempus supradicta nihil mutat de fluiditate, volatilitate, nec de natura Hydrargyri in vas, ubi aer libere accedit, immissi: neque ulla facta est separatio puri ab impuro. 2. Nec facta est ulla metalli minima quantitate sensibilis Generatio. 3. Multo minus Argenti vel Auri. 4. Nihil de Mercurio per hanc operationem fixatum est Annos 15 & 1/2 continuatam; nec minimum apparuit initium fixationis metallicae, ne plumbi quidem; quod tamen, ut aiunt qui se hoc optime scire gloriantur, metallum debet ab hac operatione primum formari. 5. Operatio haecce nullatenus favet opinioni affirmantium, quod ex Argento vivo uti materia, & ex igne uti sulphure figcnte, per digestionem unitis, formentur metalla. Y y 6. Vi[346] 6. Videtur omnino probabile omnes similes cum argento vivo sincero vulgari institutas Operationes nullatenus his, quae deiis pollicentur Auctores, respondere, cum pauxillum istud pulveris nigri, de quo locutus sum, sit levius Mercurio, cujus superficiei supernatat, & facillime iterum in Mercurium redeat: videte, quae de simili pulvere nigro e Mercurio per motum solum educto in Act. Philosophic. Regalis Societatis Londinensis, No 340. dixi. 7. Non constat vivum in fodinis Argentum posse in rem quamcunque Metallicam mutari per actionem solam caloris subterranei per diutinum tempus agentis, & in loco, quo Aer libere accedit. Nam Calor in locis, ubi venae metallicae reperiuntur, raro superat gradum 70m. Inquiunt quidem opus esse mille Annis ad hunc effectum producendum; quomodo autem homines, aevi adeo brevis, hoc certo scire potuissent? 8. Quoad Sulphur, quod unum esse de principiis metallorum crediderunt Alchemistae, & de quo dicunt, quod argenti vivi elementa consociet, quo corpus solidum fiat fixumque ad ignis gradum, qui illud fundat, & malleabile reddat; hocce, inquam, sulphur videtur omnino differre a materia ista luminis~ seu ignis, quamvis ignis solus sit unicum miram hanc inter sulphur & Mercurium unionem producendi instrumentum. Nihilominus in hac operatione libere ad Mercurium admittebatur Aer, & diceretur forsan, hoc ipsum esse, quod ignis actionem impediat, eo magis quod asserant Alchemistae, aera crudum impedire coctionem sophicam; hoc me ad sequens experimentum, quod recitaturus sum, faciendum induxit. II. Ar[347] II. Argentum vivum per tempus infra memoratum, digestioni in vasis probe occlusis commissum, non producit ullum Metallum. O P E R A T I O. Hydrargyrum purum vasi immittebam vitreo conico fundi plani, quali ad argenti & auri separationem utuntur Docimastae, eumque exponebam calori 100 graduum a 6 Decembris 1732. usque ad 8 Julii 1733. Vase semper obturato, Mercurius nullam notabilem passus est mutationem; accipiebam hujus uncias 6, quas vasi praecedentis simili indebam, inque os ejus inserebam collum phialae subversae; vasis non simul lutatis, eum per 4 dies igni arenae adeo fervido, ut ascendere inciperet Mercurius, exponebam, quo scilicet expellerem totam, quam continere potuit, humiditatem. Cum ne vel minimum superesse mihi videretur humiditatis signum, lutabam exacte locum, ubi ambo vasa coaptabantur. Mercurium exponebam igni arenae violento satis, qui eum leniter ascendere descendereque cogeret; hunc caloris gradum usque ad 29 Januarii 1734 continuabam: in fundo vasis nil inveniebam praeter Mercurium fluidum pulvere nigro levi & subtili modice coopertum, nihil fixi, nihil praecipitati, licet aquae ebullienti proximior esset caloris gradus. Deinde huncce Mercurium transfundebam per mundum siccissimum chartaceum infundibulum, cujus orificium inferius aegerrime crinem transmitteret. Mercurius sincerissimus transiit per foramen istud parvulum; & in parietibus & circum foramen infundibuli mansit pauY y 2 xillum [348] xillum nigri, quod, in Mortario tritum, in Mercurium rediit. Mercurium illum sic depuratum in Retorta vitrea munda distillandum imponebam igni arenae, & juxta finem igni suppressionis; nihil omnino fixi in fundo Retortae remansit; aliquantulo fluidius quam antea apparuit Argentum vivum, sed alias nullo modo mutatum. C O R O L L A R I U M. Hinc eadem, quae de praecedenti experimento, concludenda sunt; & si illis, quae de eadem re in Transact. No. 430. scripsi, conjungantur, apparebit clare Argentum vivum natura sua per motus mechanicos, per Distillationes Digestionesque descriptas immutabile esse. Ex hisce omnibus infero, quod Chemistae abstinere possint ab inutili harum operationum repetendarum labore, quo Mercurium fixare, vel in corpus aliud quodlibet mutare nituntur; iisque insuper consulo, ut diffidant ignaris, multa~ hujusmodi inepta pollicitantibus, inter quos minus peccant, qui alienis impensis experimenta periclitari conantur. Experimentorum aliorum, quae de metallis institui, haud minus quam praecedentia, laboriosorum sequelam declaraturus sum. Diu laboravi, ut certo sciam, an verum sit posse metalla per artem resolvi in Argentum vivum, & in aliud principium; plurimi Auctores adeo distincte & tot in locis hoc affirmant, ut de re ipsa dubitandi nulla mihi videretur causa: Rem credebam fidei istorum Auctorum; sed ut oculis propriis convincerer, tentamentum plumbi feci. Clarissimus Joh. Baptista van Helmont (potest. Medicam. ~. 40.) ait; `` Sensi, inquam, cruditatem Saturni, pin`` guedine [349] `` guedine fixorum salium solubilem, solo quandoque `` igne carptim delebilem, sicque dividi compositi `` partes, crudumque Argentum vivum currere per`` mitti.'' Filius ejus Franciscus Mercurius van Helmont dicit, `` Quando plumbum solvitur ab Alcalibus `` & Salibus, vel Oleis, quae Sulphur ad se trahunt, `` & id a corpore separant, plumbum hisce modis `` mutatur in Mercurium volatilem, fluidum, qui `` ignem haud amplius pati potest uti antea, sed fri`` gidus est & fluid us instar aquae, exuta forma metallica. `` (Vide, The Paradoxical Discourses of F. M. van Hel`` mont, London, 1685. in 8vo. Part II. ~. 22. p. 111.''*) Joachimus Becherus idem affirmat, spondetque successum plurimis, quae ad hanc rem describit, experimentis (vide Collectanea Quingentorum Experimentorum, a p. 310. ad 333). Ecce clare & breviter quae de hac re, adhibito taedioso maxime & diuturnissimo Lalore, didici. O P E R A T I O. Solvebam tantum Cerussae purae, quantum dissolvi potuit, in spiritu nitri ab aqua sextupli ponderis diluto; filtrabam hanc solutionem, quae clara admodum inventa est. Ex hoc liquore vasi mundo vitreo indito, ad calorem lenem inspissato, deinde in loco frigido ad quietem reposito, formatae sunt Crystalli, quarum sumebam uncias quatuordecim, quas in mor* When Lead is dissolved by Alkalies, and Salts or Oil, which take in the Sulphur, and separate it from the Body, the Lead by this Means becomes changed into a volatile running Mercury, which can no more endure the Fire, as before, but is cold and running like Water, and without a metalline Form. tario [350] tario vitreo cum pistillo vitreo in pulverem redigebam. Huncce pulverem in Aqua pluviali purissima solvebam, solutionemque diluebam triplici Aquae pluvialis quantitate; deinde Solutionem aliam filtratam & clarissimam ex Sale Ammoniaco in Aqua pluviali factam lente & caute affundebam: Mistura fit instar Lactis candida, & plumbum statim praecipitatur, uti accidit Argento in Aqua Forti soluto, simul ac admisceatur Sal Ammoniacus. Pulvis in fundo praecipitatus, qui albus fuit Nivis instar, plurima aqua lotus, deinde siccatus, valde insipidus extitit, unciasque 18 cum 1/2 pependit. Uncias 6 pulveris hujus albi siccique Urinali vitreo mundissimo indebam, infundebamque ad altitudinem duorum digitorum supra hunc pulverem lixivium fortissimum e calce viva cineribusque clavellatis confectum, quod in phiala bene clausa plures Annos conservaveram: deinde urinale charta bibula circa ipsius collum bene ligata tegebam, ponebamque in furno putrefactionis ad calorem graduum 96. & ibi relinquebam a 6to. Februarii 1732. usque ad 13m. Augusti ejusdem Anni tentaturus, an haec mistura Aeri exposita putrefactionis calore mutaretur; nihil inveniebam praeter massam albam, quae salem sapuit redacta in pulverem; quem Retortae vitreae luto ex Argilla Arenaque composito loricatae indebam: hanc urgebam igne nudo, donec candesceret, eundemque calorem tres horas continuabam: Ascendit in Retortae collum albae fuliginis pauxillum, nihil autem omnino Mercurii, & in fundo remansit Materies fragilis semivitrificata colore cinereo; hanc redigebam iterum in pulverem ejusdem coloris, quem in Mortario cum Salis alcalini fixi calcisque vivae lixivio diu conterebam, siccabamque iterum igni lento; novum Alcali affundebam, calorique 96 graduum [351] graduum a 18mo. Augusti 1732. usque ad 15 Octobris 1733. exponebam, terendo quotidie in mortario vitreo, in quo continebatur, quod charta solummodo tectum Aerea liberum admittebat. Erat tunc albus siccus & acer pulvis; qui post idem Lixivium denuo affusum, tritus in pastam redigebatur; putrefactioni objiciebam, uti supra, saepius terendo, a dic supra memorato usque ad 21m. Februarii 1734. Tunc erat massa salina, alba, marinique salis sapori proximior. Postquam trita esset, & Aqua probe lota lentissimeque siccata, pulverem inveni album insipidissimum; Retortae immittebam, quam retinebam per plures horas in igne maximo, quem pati potuit vitrum lutatum: 20mo. Maii 1734. nullus exivit Mercurius; collum retortae tinctum est diversis coloribus; massa, quae in fundo mansit friabilis, exhibuit etiam colores diversos laminatim dispositos, & uncias 5 cum drachmis 6 & 1/2 pependit; pulvis, in quem fuit redacta, tritus ruforum cinerum colorem praebuit. S C H O L I U M. Plumbum erat primo in hac operatione Cerussa, penetratum nempe & vapore aceti solutum, in calcem albam & dein in pulverem subtilem redactum. Solutum erat in Spiritu nitri diluto, sicque factum est plumbum Liquor clarissimus absque colore, gustu dulci, in quo redactum divisumque est in partes minutissimas. Tertio Sal Ammoniacus solutus, qui affundebatur, expellendo Spiritum Nitri, in ejus locum substituit Spiritum Salis marini, & se intime uniendo parti plumbi metallicae disposuit eam, quantum possibile, ad separationem Mercurii a parte metallica expediendam, secundum [352] secundum eorum, quos optime scripsisse de his rebus credimus, opinionem; separandi enim Mercurii a Metallis proprietatem sali Ammoniaco imprimis & marino attribuunt. Quarto, Calcem sic praeparatam, & cum Alcali violentissimo per septem menses in digestione <inferred>cetentam</inferred> debere Mercurium manifestum reddere visum est, absorbendo Sulphur Saturninum: Nihilominus, quamvis ignis admotus fuerit magnus, ne minimum quidem dedit Mercurii. Quinto, Massa haec diu & fortiter trita, dein admista novo fortissimoque Alcali, & per quatuordecem menses digesta, haud praebuit ullum Mercurii vestigium. Sexto, Trita erat denuo cum novo Alcali, & per quinque menses digesta, adeo ut post omnes hasce Operationes, exposita fuerit satis Alcalici Salis actioni, ut tempus habuerit separandi partem plumbi sulphuream, & ut Mercurius hoc sulphure liberatus e massa hac per ignis vim exprimi potuerit. Nihilominus, post omnem hunc laborem, nullum Mercurium eduxit ignis maximus. Liquet igitur, quod de facilitate extrahendi Mercurium e plumbo audacter pronunciaverint Auctores, experientia haud confirmari. Plumbum nempe, aiunt Auctores isti, metallum est plurimum Mercurii continens, quod per sales resuscitantes se in Mercurium facillime resolvit. Res igitur difficilior est in aliis Metallis. Pollicentur tamen Auctores hoc satis facile fieri posse, methodosque praescribunt parum diversas ab hac, quam jam declaravi, & quae post tot labores me docuit, nullatenus mihi prospere successisse, quod promiserant. An istorum Auctorum de hac re assertiones Observationibus satis nitantur, admodum dubito. Adducor potius ut credam, eos de hac re opinioni propriae magis cessisse, quam experientiam consuluisse. [353] suluisse. Quidquid jam declaravi, ad Lectorem a labore & sumptibus harum observationum repetendarum liberandum ad mininum inserviet, eumque impediet, ne simulata scientiae metallicae principia facile admittat. Optandum esset quammaxime Chemistas hosce ingeniosos & laboriosos successum experimentorum, quae spem eorum frustraverant, fide nobis dedisse, & operationes, priusquam eas ipsi instituissent, nunquam nobis praescripsisse: quod nostro pepercisset tempori, sumptui, & labori, & inter Scientias suam Chemia sedem brevi obtinuisset: alioquin, nisi valde fallor, ad veritatem, quae unica Inquisitionum nostrarum est meta, nunquam pervenietur. III. Isaacus Hollandus scripsit, Argentum vivum posse e Sale plumbi per acetum distillatum confecto facile extrahi: cupiens tentamen ex optimo Lithargyro & aceto vini distillato instituere, succum concretum, qui succus Saturni appellatur, parabam; uncias 2 calcinabam in vase vitreo aperto ad ignem lenem a 6to. Junii 1734. usque ad 19m. Julii proximi continuatum. Albus, qui exinde provenit, pulvis vitreo pistillo subtilissime in mortario vitreo tritus erat. Triturabatur velocissime & diu, subinde affundendo lixivium Sale fixo Alcalico violentissimo, quantum Aqua dissolvere potuerit, saturatum. In eodem mortario charta tecto, ad calorem a 21mo. Julii usque ad 27 Novembris continuatum, retinebam. Hic quamprimum siccatus est pulvis, ut per totum illud tempus trituraretur, curabam novo affuso lixivio. Siccando, humectando, & triturando alternatim per totum illud tempus, ad calorem 90 graduum retinebam charta tectum. Ultimo die materiam hanc siccam & albam in pulverem non palpandum contundebam; quem retortae vitreae lutatae immissum, igni per gradus caute aucto, donec canZ z desceret [354] desceret Retorta, per 4 horas exponebam. Haud apparuit vel minimus Mercurii globulus, nec in Excipulo, neque in collo Retortae, in cujus fundo reperta est Massa aterrima, levis, specie pulveris, gustu acerrimi Alcali. Die Novembris 280. supra scutellam vitream in cella reponebam, ubi statim madescebat; ibique usque ad 8m. Januarii 1735. relinquebam. Tunc vero erat hujus materiae volumen auctum, tota parte salina per Aeris humidi opem in liquorem sponte mutata, parteque metallica in fundo sub forma pulveris nigri manente. Totum simul siccabatur, tam id, quod liquefactum fuit, quam id, quod non fuit in liquorem mutatum; & mistura haec reperta est aterrima. Retortae iterum immittebam vitreae, & finem versus igne urgebam, qui totum per 4 horas candefecit. Nec hac vice plusquam altera apparuit vel minima Mercurii nota, nec in Excipulo nec in Retorta, in cujus fundo mansit Materies colore cinericio, sapore ardenti ignis instar, quae Aeri exposita statim in Liquorem versa est. In hac operatione plumbum aceto puro solutum & relaxatum, & tali modo dispositum, ut a sale intime penetrari posset; mistum & trituratum cum Alcali fixo, caustico, liquido; digestioni expositum, putrefactioni objectum; igni violento admotum; humiditate Aeris per mensem Philosophicum dissolutum; denuo tritum, siccatum, vehemente igne adactum, hihil omnino Mercurii praebuit. Quidnam igitur cogitandum est de hac re, & de hoc, quod circa eam adeo audacter pronuntiant homines creduli, ignavi, vel soli speculationi dediti? Operibus inutilibus, sumptibusque immodicis implicant illos, qui diligentiae in labore plus, quam Scientiae possident, unde exosam reddunt artium pulcherrimam. Pro[355] Proficiant alii laboribus & sumptibus meis, & utantur, ut propriis parcant. IV. Postquam ex propria experientia certus essem, quod ex plumbo Mercurium extrahere Sales resuscitantes appellati modo descripto non possent; Quid ipsum argentum vivum producere hoc in casu potuerit, tentare volui; praesertim cum Chemistae hoc fluidum vocent Aquam metallorum, in qua, aiunt, illa moriuntur, renascuntur, & pulchriora, quam antea fuerant, evadunt. Fundebam igitur in cochleari ferreo mundo unciam plumbi; calefaciebam eodem tempore in cochleari simili uncias tres argenti vivi puri. Affundebam deinde Mercurium calefactum plumbo liquefacto; commixta sunt illico simul, & massam constituerunt solidam coloris Argentei. Conterebam, & postquam eam mollem iterum reddidissem, phialae inditam parvae calefaciebam, & obturata dein subere phiala, ponebam in furno digestionis ad calorem semper aequabilem 84 gradium ab 11 Februarii 1732. usque ad 10 Januarii 1735: Amalgama fuit molle, pistillo butyri instar cedens, nigrescens illico, cum agitaretur, uncias quatuor pendens. Eodem die in retorta vitrea munda igni arenae exponebam, & tandem igni suppressionis adeo vehementi, ut per 4 horas arena tota candefieret, transiverunt in Excipulum Mercurii unciae duae cum 6 Drachmis & semissi. Ruber, quem in Retortae fundo et collo inter distillandum Mercurius formavit, pulvis, et quicquid vivi argenti pauxillum collo adaesit, quique nonnulli plumbi omnino puri globuli pulveris specie adfuerunt, grana~ 52 una pependerunt. Denique in fundo fuit solida plumbi Massa unam, granis 5 deductis, unciam pendens, quae pondus supplebant Globulorum istorum parvulorum plumbi sub pulveris specie jamjam memoratorum; Z z 2 unde [356] unde compertum est, quod plumbum totum remanserit, & quod grana Mercurii 43 dissipata fuerint. Qui aliquam in his rebus scientiam possident, causam hujus Dissipationis in rationibus supra memoratis facile inventuri sunt, praesertim cum reputaverint partem hujus Mercurii inter distillandum superficiei perampli magni Excipuli adhaerere; alteramque partem, nubecularum forma, Aquae, quam semper necesse est in Excipulum infundere, superficiei supernatare. Hac operatione didici, Mercurium ex plumbo, per digestionem Mercurii cum plumbo tres Annos continuatam, & per distillationem violentissimam, nullum posse extrahi, neque Argentum vivum per hunc modum fixari in plumbum: in distillatione enim Mercurii, parva ejus quantitas semper mutata est in rubrum pulverem, qui fixus est ad ignem hic applicatum; pondus vero plumbi semper idem remansit. V Eandem instituebam Operationem cum Amalgamate e 3 unciis Argenti vivi & unica uncia boni stanni facto; eidem caloris gradui exponebam per idem tempus. Deinde eodem modo ex Retorta vitrea distillabam ad eundem ignem: En qualis fuit Eventus! Ex Excipulo uncias 2 cum Drachmis 4 Mercurii recepi; in fundo Retortae fuit pulvis, cujus pars altera fuit tenuis, & e pauxillo Mercurii fixati composita; altera fuit crassior, nigra, composita e minimis particulis, quales sunt Stanneae. Imo collo Retortae adhaesit adhuc paululum Mercurii: quod totum pependit Drachmas 2 cum granis 5. In fundo fuit massa solida stannea pendens unciam unam cum drachma unica & granis 9: fuit 46 granorum jactura; cujus rationes jam reddidi. Pater [357] Patet hac operatione Mercurium haud extrahi posse ex Stanno; sed Drachmae 3 cum 14 granis, hoc est, plus septima Mercurii parte, cum Stanno uniebantur, & tam bene fixabantur, ut ab illo separari non potuerint continuato 4 horas igne, qui arenam candefaceret. `` Non autem te lateat magnam esse corresponden`` tiam inter Saturnum & Lunam, quorum in medio `` Sol constitutus est; sicuti inter Jovem & Mercu`` rium, in quorum medio Sol etiam consistit:'' lege in Nov. Lumin. Chem. tractat. IX. VI. Mercurii uncias 10, postquam probe calefecerim, affundebam 2 unciis optimi in cochleari ferreo mundo liquefacti Stanni. Triturabam totum in Amalgama uniforme, quod valde calidum & probe siccum indebam lagenae vitreae mundae & calidae, quam postea bene obturabam; capsula lignea includebam, quam caudici tundenti [pilae] molendinae fulloniae continuo agitatae affigebam, cui annexa motum a 30 mo. Novembris 1732. usque ad 9m. Januarii 1735. noctu diuque passa est fere perpetuum. Auferebam tunc lagenam, quae integra fuit, in cujus fundo repertus est Mercurius fluens; & post quietem aliquorum dierum, in superna parte inventum est amalgama duriusculum; totum pependit omnino uncias 12. Distillabam in Retorta vitrea lutata uncias 11. & 7 drachmas hujus amalgamatis, & hoc igne nudo finem versus usque aucto, dum retortam penitus candefaceret per 2 horas. Non exivit major, quam quae immissa fuit, copia Mercurii, qui fluidissimus erat, & remansit in fundo massa stannea vitro affixa cum pauxillo materiei luteae, quae erat quasi foliata. Massa haec fusibilis instar stanni erat ad ignem mediocrem; & tunc superficies aeri exposita pingebatur diversis coloribus. Massa stannea pependit unciam unam cum 6 1/2 drachmis, & affuit adhuc parva materiei [358] riei luteae jam memoratae quantitas. Certum est itaque, quod, ope motus per tam longum tempus continuati Mercurius non possit Stannum dissolvere eo modo, quo possit extrahi Mercurius per distillationem summo igne factam. S C H O L I U M. Res egregia, quam in hisce tribus Operationibus ultimis observavi, est, quod Mercurius distillando separatus a plumbo vel a stanno esset quam liquidissimus, & quod agitatus in poculo fictili vitreato albido mundo, superficiem poculi brevi temporis spatio inquinaret, ibique relinqueret maculam nigram admodum adhaerentem. Simul ac maculam hanc charta pura & probe sicca detergendo purgaveram, formata est alia, & illico pluribus iteratis vicibus aliae. Hoc me induxit, ut cogitarem, id esse attribuendum parti ~metalli pingui, quae inter distillandum transivit cum Mercurio, et ab ejus superficie, cui adhaesit, tunc separata fuit. Ut de hoc facto certiorem me redderem, Mercurium hunc supra chartam albam purissimam siccissimamque expandi, cui reliquit ille tramitem levem nigrum, quacunque pertransivit; superficies alioquin hujus Mercurii semper fuit tecta pellicula tenuissima, quae pinguedini similis videbatur. Ergo, quamvis per Mercurii distillationes saepe iteratas potuerint cum Mercurio uniri aliorum Metallorum particulae quaedam, non inde sequetur, quod ullae particulae in Mercurium versae fuerint. Idem Experimentum aggressus sum, cum plumbo quod per idem tempus eodem motu agitatum fuit: quando autem volui a pila molendinae amovere, per infortunium fracta est lagena; & perdita materia, non potui ad finem perducere operationem. Experimenta haec naturae Argenti vivi afferre possunt plus luminis. Plura alia institui de Mercurio & Me[359] Metallis, omnino ab hisce diversa, quae mihi labore multo majore constiterunt; ea, cum otium fuerit, communicaturus sum. 