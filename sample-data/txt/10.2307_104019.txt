III. Observationes nonnullae notatu non indignae; Anno 1734. Ab Johanne Frid Weidler, R. S. S. &c. Vitembergae factae. 1. D I E xxiii. Januar. A. 1734. iterum apparuit splendida admodum Aurora Borealis, vesperi hor. vii. m. 6. Sub septentrionem vilus arcus ater, cum (267) cum duplici fascia candida eidem insidente, quam nigra regio media distinguebat; assurgebat arcus ultimus candidus ad altitudinem 25 graduum; in tractu nigro subinde incendebantur pyramides lucidae; reflexo lumine prope Zenith similis candidus arcus producebatur; h vii. 30~. albus tractus in occasum longius ultra ipsum occasus aequinoctialis cardinem diffundebatur, attingebat in medio altitudinem 50 graduum; h. vii. 35~ clara regio usque in verticem diducebatur; nubes hinc inde intermissae versus occasum tendebant, id quod raro inAuroris Borealibus solet evenire; admiratus etiam sum nubes quasdam circa N. E. haerentes, quae ante regionem lucidam promovebantur, et ultra quas lux aurorae distincte cernebatur; ex quo elucet aurorae lumen longe ultra nubes attolli. h. vii. 38~ lucida aurorae regio infra horizontem sese demittebat, imprimis versus occasum; etiam illud meretur attentionem, quod etsi haec aurora splendida esset admodum, paucas tamen pyramides lucidas ostentaverit: hor. viii. 30~ fere tota lux infra horizontem fuit condita,eminebat adhuc prope occasum altitudine 10 graduum; tractus arcus nigri sub septentrione una cum exigua fascia candida imminente adhuc hora x. conspiciebatur. 2. Die xxvii. Januar. vesperi hor. vi. 23~ notata fuit ~ ~ ~. nempe reperi ~ ~ 35. minutorum unius ~ ~ ~ ~ gradus: Venus meridiem, luna septentrionem respiciebat, hor. vi. 57~~ ~ = 26~ & in hac observation linea per Venerem & utramque falcis lunae cuspidem ducta recta erat, postea luna sensim longius a Venere excessit. M m 3. Die (268) 3. Die xvii. Februarii non praetereunda est humilitas mercurii in barometro ad 28 Dig. 7. Lin. qualem antehac heic locorum non animadverti; praesagium inde capere licuit horrendae procellae, & impetus ventorum, qui omnia susque deque versurus videbatur,lateres e tectis p. m. hor. iii magno numero dejiciebantur, ut nemo in plateis tutus posset ambulare. haec procella in Saxonia et alibi in Germania passim aedificiis, sylvis, hortisque damna longe maxima intulit, incredibilem arborum numerum radicitus evulsit, fregit annosas quercus aliasque arbores, homines in libero campo pedibus consistere nequiverunt. 4. Die xix. Martii vesperi hor. vi.45~circa N.N.W sub septemtrione apparuit arcus ater fascia alba lata extensa vestitus; lux albae fasciae clarior erat versus occasum, quam versus ortum, sed pyramides lucidae vel undae, quales auroras boreales comitari solent, insecutae non sunt. Sunt ergo quaedam aurorae boreales quae candidam tantum sub septentrione caeli regionem, sed fine lucis motu ostendunt. 5. Die xxix. Martii aurora borealis insignis explenduit, quam primum conspexi hora ix. Luna vergebat in occasum, & per nubes, tantum lucebat; caelum totum fere nubibus tectum erat & tamen circa septentrionis cardinem clara post distractas nubes regio, e qua lucidae subinde pyramides, certissimo aurorae borealis praesentis indicio, prodibant: deprehendi etiam post nubes lucidum aurorae tractum in arcum componi: lucidae pyramides usque ad hor. xi. observari potuerunt; rarum spectaculum caelo (269) caelo nubiloso & aere ventis agitato, auroram borealem spectari, quae alias fere tantum sereno et tranquillo caelo emicare solet. 6. Die ix Augusti cum in vallum observandi Saturni causa me contulissem hor. xi. subito nubes quaedam tenues circa N. N. E. & N. g. E. suspensae ardere visae sunt. Verum paucis radiationibus emissis versus verticem cessebat inflammatio, & nubeculae in ortum leni vento propellebantur. Ex his aliisque observationibus, quam varium et mutabile sit aurorae borealis lumen phaenomenon, luculenter intelligitur. M m 2 IV. Ob