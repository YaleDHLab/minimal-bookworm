IV. Desctiptio LUMINUM BOREALIUM Vitembergae Anno ~ ~ XXXII. conspectorum. Auctore Joh. Frider. Weidlero LL. D. Mathes. Profess. Primar. Vitemberg. R. S. S. A N N O 1732, die 18 Febr. St. V. circa horam IX vespertinam sereno caelo aurora borealis enituit. Nimirum sub septemtrionibus arcus ater 20 gradibus parte sui media elevatus hora IX conspectus est, cum paulo ante eadem vespera caelum ibidem serenum fuisset notatum. Imminens atro illi arcui caeli regio candida erat, atque ex hac subinde erumpebant solitae luminis borei radiationes, sive pyramides luminosae, tum etiam vapores candidi pertenues, qui instar nubecularum celeri motu versus verticem ferebantur. Hora-x aliquamdiu cessare motus materiae luminosae videbatur; mox tamen vapores albi undarum specie iterum ex alba illa caeli regione prodibant: imago autem tentorii prope verticem visa non fuit. Hora x. min. 30. alba arcus caliginosi fascia dilatabatur, sed vapores lucidi inde parcius exibant. Pyramides lucidae utrimque prope Septentrionis cardinem enascebantur. Vapores vero fluctuantes versus occasum erant frequentiores. Aer perpetuo tranquillus erat. Q q Anno (292) Anno 1732, die 12 Octobris, St. V. statim post horam VI vespertinam iterum eluxit aurora borealis. Nempe arcus caliginosus inter NNW. & NE. expandebatur. Supra eum clara eminebat caeli regio, circiter 10 gradus lata, non accurate arcus figuram exprimens. Latior portio in occasum a cardine Septentrionis 10 circiter gradibus declinabat; atque hinc, tanquam ex materiae lucentis fonte, hora VI, min. 30, exibant plurimae candidae pyramides, quae fere ipsum Zenith assequebantur: nonnullae ex iis rubebant, citoque evanescebant, una earum in Zenith usque, inter coronam & Herculem porrecta diutius subsistebat, unam tantum radiationem versus N E observavi. Intra quadrantem horae hic luminum borealium lusus finiebatur. Nubes, quae antea versus occasum haerebant, austro impulsae diffundebantur & in ortum contendebant. Sub illis tamen versus ortum remanebat lucida regio, & arcus niger infra horizontem condebatur, arcus candidus nigro imminens una cum nubibus infra horizontem descendebat, & dissipata tum caligine, tum nubibus tenuibus hora VII caelo undiquaque serenitas reddebatur. Tota tamen nocte lumen tenue partem horizontis septentrionalem occupavit. Praeter haec, quae ipsemet contemplatus sum, lumina borealia etiam alia minus splendida luxisse dicuntur, Diebus 10 Martii, 13 Aprilis, 11 Augusti, 30 Augusti, St. V. sed de phaenomenis eorum singularibus nihil certi habeo compertum. Caeterum his aliisque, quas superioribus annis cepi, illius Lucis observationibus, magis magisque moveor ut credam, habere eam omnino sedem suam circa polum magneticum, vel saltem inde ejus motum I (293) tum quodammodo regi & determinari, quod pro summa, qua pollet, ingenij sagacitate perspexit primus illustris Halleius. De effectu aurorae borealis nondum satis luculenter constat. Tantum illud notavi, nunquam non unum pluresve dies perquam serenos illius deflagrationem proxime subsequi. Sueci Norwegique, quibus saepius hoc phaenomenon apparet, longa experientia didicisse dicuntur, quod lux borea, quando circa autumni initium frequentius exsplendescit, temperatiorem auram & largam messem promittat, quapropter auroram borealem vulgari sermone, Koinmod, sive segetis maturationem appellant. Iidem auroras Septentrionales hibernas, saepe recurrentes, pro frigoris asperioris indicio praesagiove habent, quemadmodum narrat D. Leopold in relatione epistolica de itinere suo Suecico ad V. CL. Joan. Woodwardum, p. 19. Edit. Londini, A. 1720. Priori hypothesi conformia sunt experimenta, autumno Anni 1731, nostro in Climate capta. Mense enim Octobri illius Anni diebus IV, VII, VIII, X, XXIII. St. N. Lumen boreale & frequentissimum & splendidissimum notavimus, idemque postea tempestas adeo opportuna frugibus excepit, ut ditissimos agrorum hortorumque proventus Anno 1732, collegerimus. Q q 2 V. 