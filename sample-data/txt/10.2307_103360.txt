Philosoph~ Transact. No. 362. Fig. 2. ~ A A D ~ E G F C ~ H D W B A 2 A E (1039) Viro Celeberrimo, R I C H A R D O M E A D, M. D. Collegii Medicorum Londinensium & Societatis Regiae Socio. S. P. D. Jacobus Jurin, M. D. & Reg. Soc. S. APologiam Praestantissimi Viri, Jacobi Keilii, qui acerba nuper & immatura morte praereptus magnum sui desiderium Eruditis reliquit, studiose pervolvimus. Quam inter legendum singularem simul candidissimi Ingenii humanitatem, qua nosmet, utut a placitis suis dissentientes, excipere dignatus est, simul Animi magnitudinem, & studium in Rempublicam Literariam tanto Viro dignum, magna admiratione prosequebamur. Huic enim ille non solum per omnem vitae cursum diligentem & strenuam operam navavit, sed etiam pulcherrimo Exemplo, confectus jam atroci morbo & se perire sentiens, eruditam illam Epistolam tanquam supremi amoris pignus, eidem legavit. Cui tamen necessario nobis respondendum est, non sane quod acerrimo tuo Judicio diffidamus, sed ne aliis Lectoribus minus idoneis impedimento esse possit, ad rectam sententiam serendam, Viri illius Doctissimi Auctoritas. Accipe igitur, Vir Clarissime, quae in ejus defensione minus recte tradita censemus, & tuum simul Arbitrium esto, utrum contentionis abrepti studio iniquiores 9 Y <inferred>fimus</inferred> (1040) simus ipsius Manibus, an ita disputemus, ut qui de Veritate potius quam de Victoria simus solliciti. Queritur primo Vir Clarissimus, quod sese una cum Doctissimis Viris Borello, & Morlando, tanquam Cordis Motum cum pondere inerti conferentem, injuste perstrinxerim. Ego certe, cum prius notassem Motum quendam Sanguinis & Arteriarum ex Cordis Vi oriri, dixi tandem sciri non posse Cordis Potentiam quanta sit, nisi Motus hujusce quantitatem cognitam teneamus: Motum vero quemlibet cum pondere quiescente comparari non magis posse, quam Lineam cum Rectangulo. Quibus verbis id significare volui, Doctissimos Viros non quidem diserte Motum Cordis cum pondere quiescente comparare, sed ipsos, cum Cordis Potentiam per pondus exponerent, nullam ostendisse rationem, qua Motus quantitas ex Cordis Potentia oriundi posset aestimari. Ex hac Objectione, si recte assequor mentem Viri Clarissimi, ita sese expedire conatur. Cordis Potentia in pressione consistit, eamque aequabiliter in Sanguinem impendit, eodem prorsus modo, quo Gravitatis vis deorsum pondus impellit, & actione perpetua in motum accelerat. Proinde, cum Cordis Potentia ponderi per Corollarium Newtonianum definito aequalis est, ea Motum eundem durante Systole in Sanguinem imprimet, quem pondus istud eodem tempore cadendo per Gravitatis Vim comparabit. Ita vero cum mentem suam exponit Vir Cl. sublatum iri penitus Objectionem istam nostram confitemur; si nimirum Cordis Potentia praedicto ponderi aequalis sit, eademque consistat in aequabili pressione per totam Systolen continuata. Atqui ex duabus istis Propositionibus posteriorem neutiquam probare conatur Vir Doctissimus, sed Hypothesews loco ponit; quamvis nos rationibus quibusdam adductis contrariam Sententiam conati sumus verisimiliorem reddere; nempe, quod Cordis Potentia nequaquam aequabiliter agat in (1041) in Sanguinem per totam Systolen, sed cum totas vires exigua temporis particula collegerit, inde uno impetu in Sanguinem irruat, eumque ex Ventriculis expellat, eo modo quem in Dissertatione nostra Epistolari fusius exposuimus. Priorem vero Propositionem, etiam concessa Viro Cl. ista Hypothesi, falsam esse mox demonstrabimus. Corollarii Newtoniani sensum quod attinet, nolumus Lectori molestiam nimiam facessere, cum neque putemus ejus interesse uter Newtoni mentem rectius acceperit; neque ita perspicue sententiam suam exposuerit Doctissimus Adversarius, quin periculum sit, ne aliquem ei sensum affingamus, quem ipse forsitan, si posser adhuc se defendere, foret repudiaturus, Id vero adnotasse operae pretium erit, quod cum loquatur Keillius de Vi qua ex Orificio aliquo aqua exprimitur, Newtonus nullum omnino verbum in isto Corollario posuerit, quo Aqua per Vim aliquam exprimi significetur; sed pondus solum determinaverit aequale isti Vi, qua totus Aquae effluentis Motus generari potest, sive quod Gravitatis Vi cadendo Motum comparare potest Motui aquae eodem tempore effluentis aequalem. Quod autem Corollarium illud, si non male intellexerit Vir Cl. certe non satis apte usurparit, facile perspiciet Lector Eruditus, qui animum adverterit, quid intersit discriminis inter effluxum aquae ex foramine in fundo vasis semper pleni quomodo a Newtono consideratur in eo Corollario, & effiuxum Sanguinis ex Corde in Aortam. In casu enim priori aqua jam totam velocitatem comparavit, & per datum temporis spatium aequabiliter effluit ex foramine. At Cordis Vis per Hypothesin Keillianam, applicatur Sanguini in Ventriculo quiescenti, & eum primo temporis momento velocitate infinite parva versus Aortam propellit; continuata vero aequabili pressione tandem ei finitam ve9 Y 2 locitatem (1042) locitatem imprimit, eamque perpetim auget, donec omnem Sanguinem ex Ventriculo expulerit. Rursum in casu Newtoniano consideratur Motus non quidem totius aquae Cataracta contentae, quae omnis in motu constituta est, & diversa velocitate versus exitum tendit, sed aquae solum in ipso foramine positae & jam exilientis. Vis autem Cordis toti Sanguinis moli Ventriculo contentae Motum imprimit, totamque Aortam versus propellit. Denique negamus pondus quinque unciarum, a Viro Cl. determinatum, posse eam Motus quantitatem durante Cordis Systole per Gravitatis Vim comparare, quam Cordis Potentia producit, concessa etiam ei Hypothesi ista, quod Cordis Potentia in aequabili pressione consistat. Per hanc enim Hypothesin erit Motus a Ventriculi sinistri Potentia productus, ex Calculo nostro [Trans. Numb. 359. p. 932, 934.] aequalis Motui Ponderis Octodecim librarum circiter, quod singulis minutis secundis longitudinem uncialem percurrat. Motus autem, quem pondus quinque unciarum durante Cordis Systole, si tollatur omnis Arteriarum & Sanguinis praecedentis resistentia, sive decima parte minuti secundi, per Gravitatis Vim comparabit, aequabitur fere Motui Ponderis duodecim librarum, quod supraposita velocitate moveatur. Quod si cui libuerit adsumpta hac Hypothesi verum pondus definire, quod Cordis Potentiae aequale est, is posito Calculo eliciet pondus unciarum circiter septem cum semisse. Hoc enim durante Systole Cordis eundem fere Motum cadendo comparabit, quem producit ipsa Cordis Potentia. Sed inquiet forsitan aliquis discrimen modo expositum inter Motum a Keilliano pondere acquisitum, & Motum ex Potentia Cordis oriundum inde proficisci potuisse, quod forte minus accuratae fuerint positiones illae, quibus Characteres Algebraicos in Calculo nostro ad numeros revo(1043) revocavimus. Cui dubio ut occurramus, & ostendamus simul nos longe majus discrimen inventuros fuisse, nisi contigisset ut positiones istae Keillio faverent; operae pretium erit casum aliquem simpliciorem adsumere, quo data moles aquae, per datum orificium, dato tempore, per vim aliquam sive pressionem aequabilem exprimatur, quae sunt conditiones ab Adversario positae ad Potentiam Cordis definiendam. In eo autem casu demonstrabimus neque Motum aquae effluentis, neque Motum toti tandem moli aquae per Vim illam impressum, Motui aquae in Corollario Newtoniano; neque Vim eam sive pressionem, ponderi per istud Corollarium definito, aequari. Quod si praestare licuerit, corruat funditus necesse est tota demonstratio Keilliana. Adsumemus igitur Cylindrum aquae datum, tubo Cylindrico infinitae longitudinis contentum; eritque pro orificio ista sectio tubi ad quam pertingit utralibet aquae superficies, alteri autem superficiei Vis applicabitur ope Emboli eadem Diametro cum ipso tubo. Perfluat jam dato tempore data quaevis aquae quantitas per dictam sectionem tubi; tum alia quantitas aequalis per foramen pari Diametro factum in fundo vasis, quod more Newtoniano cusque plenum conservatur: & primo loco dispiciamus, utrum pares futuri sint in utroque casu Motus aquae effluentis. * Exponatur tempus effluxus aquae per rectam A C, velocitas autem aequabilis, qua aqua effluit ex foramine in fundo vasis per rectam A B. Unde moles aquae effluentis ex foramine, cum sit in ratione temporis & velocitatis conjunctim, exponetur per Rectangulum A B C D; & Motus ejusdem exponetur per solidum Parallelepipedon, ex eodem Rectangulo ducto in altitudinem A B, quippe qui sit in ratione composita ex rationibus molis & velocitatis. * Vide Fig. II. In (1044) In casu altero, ubi aqua per tubum Cylindricum fluit, tempus, ut prius, exponetur per eandem rectam A C; velocitas autem aquae erit in ratione temporis, quippe cum vis adhibita, ex Hypothesi, in datam aquae molem aequabiliter agat, & proinde repraesentabitur per rectam mutabilem F G, rectae A F, sive tempori ab initio effluxus, proportionalem. Molecula autem aquae, particula temporis F H praedictam Sectionem praeterfluens, exponetur per Rectangulum ex ipsa F H ducta in exponentem velocitatis F G; vel si evanescere intelligatur rectula F H, per Trapezium F G I H & moles aquae toto tempore A C praeterfluens significabitur per Triangulum rectangulum A C E. Et quoniam ex Hypothesi moles ista moli aquae in casu priore effluenti aequalis est, erit Triangulum A C E aequale Rectangulo A B D C; unde C E, sive velocitas acquisita in sine temporis A C, dupla erit velocitatis C D sive A B, qua aqua ex foramine in fundo vasis effluebat. Motus autem aquae particula temporis F H praeterlaben~ tis, cum sit in ratione molis & velocitatis conjunctim, exponetur per Prisma evanescens, quod fit ex Trapezio F G I H ducto in velocitatem F G: Unde totus Motus aquae toto tempore A C praeterfluentis exponetur per Pyramidem, cujus basis est Quadrarum rectae C E, cujusque altitudo perpendicularis est ipsa A C. Quae Pyramis cum sit ad Parallelepipedon casu priore definitum, ut 4 ad 3, erunt quoque Motus aquae effluentis in utroque casu in eadem ratione, & proinde inaequales, quod primo loco demonstrandum susceperamus. Proximum est, ut ostendamus Motum tandem impressum toti aquae tubo contentae non esse aequalem Motui in exemplo primo determinato. Hic autem, cum tota ista moles aquae per positiones supra scriptas neutiquam definita sit, adsumemus eam aequalem moli expositae per Rectangulum A B C D, quae in casu Vide Fig. II. primo (1045) primo effluit ex foramine, quaeque in secundo sectionem dictam praeterfluit. Unde cum totus Motus ei tandem impressus sit in ratione molis & velocitatis in fine acquisitae, idem exponetur per Parallelepipedon ex Rectangulo A B D C ducto in rectam C E. Hoc autem est ad Parallelepipedon, primo casu definitum, ex eodem Rectangulo & recta C D, ut altitudo C E ad altitudinem C D, sive in ratione dupla. Porro, cum molem aquae tubo contentae per quodvis aliud Rectangulum, loco Rectanguli A B C D, exponere licuisset, patet inde Motum hunc posse quamlibet rationem ad Motum primo casu definitum obtinere, & idcirco nequaquam eidem esse aequalem. Quod erat secundo loco demonstrandum. Superest, ut ostendamus Vim in hoc casu adhibitam ponderi per Corollarium Newtonianum definito non esse aequalem. Haec autem Vis & vis Gravitatis agens in istud pondus, cum ambae sint aequabiles, erunt in ratione Motuum ex iisdem dato tempore productorum. Quos cum inaequales esse modo demonstratum sit, erunt illae Vires itidem inaequales. Quod erat demonstrandum postremo. Pergit Vir Cl ad alterum illud vitium, quod ego in ejus solutione reprehenderam, nempe quod velocitatem Sanguinis ex Corde effluentis aequabilem posuerit, quam insigniter inaequalem fieri a me demonstratum est. Negat autem se aequabilem velocitatem Sanguini tribuisse, sed pro summa diversarum omnium velocitatum velocitatem mediam usurpasse. Praeterea nondum satis sibi constare dicit, utrum aequalis vel inaequalis sit Sanguinis ejecti velocitas, sed quae pro aequali velocitate stat ratio, eam sibi firmiorem videri. Utrum ve~, qui velocitatem Sanguinis inventurus molem Sanguinis expulsi ad orificium Aortae applicat, nulla facta mentione neque diversarum velocitatum, neque velocitatis (1046) tatis mediae, velocitatem Sanguinis aequabilem ponat, penes aequum Lectorem sit Judicium. Idem quoque facile aestimabit, utrum Vis aliqua sive pressio fluido in vase quiescenti applicata, quae est Hypothesis Viri Doctissimi, id fluidum primo temporis momento, eadem velocitate qua in fine, propulsura sit. Postquam ita satisfactum putat Vir Cl. iis Objectionibus, quas contra priorem suam Methodum attuleram, jam ad alteram illam faciliorem vindicandam accedit. In hac Ego animadverteram Virum Cl. adsumere istam Propositionem, quod Vires Cordis in diversis Animalibus sint in ratione ponderum, item ponere velocitatem Sanguinis ex secta Iliaca Arteria profluentis aequalem ei, qua Sanguis ex Corde in Aortam emittitur; quas ambas positiones falsas esse nobis demonstratum est. Vitium posterius non defendit Vir Cl. prius vero tuetur Borelli & aliorum Doctorum Virorum auctoritate, qui assumptionem istam saepius usurparunt. Ita quidem, & nos ejusmodi assumptionem in Borello reprehendimus, neque valet cujusquam auctoritas contra legitimam demonstrationem. Superest ergo Viro Cl. ad examen revocanda nostra demonstratio. Hanc autem fallaci quodam Principio inniti putat, quo cum omnia Theoremata nostra superstructa sint, communi ruina omnia involvit. Ait enim me ponere, quod Ventriculi Cordis, tanquam solidum corpus data velocitate motum, in Sanguinem impingunt, eoque ictu Motus sui partem eidem communicant. Quam Hypothesin Motui neque Sanguinis, neque Cordis, neque Aeris ex Pulmone expressi, competere censet Vir Clarissimus. Quod Pulmonem attinet, quoniam hoc obiter attingere voluit Vir D.agnosco me considerasse Pulmonem inter contrahendum tanquam data velocitate impingentem in Aerem contentum, idque consulto fecisse profiteor. Quum (1047) Quum enim tum Bellinus, tum alii multi Viri Doctissimi, quos inter eminet Cl. Adversarius, multa protulerint de Vi illa, qua Aer inter exspirandum in Sanguinem Pulmones praeterfluentem agit, ejusque moleculas dissolvit; quam solutionem ipso exspirationis initio censent accidere; mihi propositum erat hanc ipsorum sententiam ad trutinam revocare. Videbam autem, quod, si aerem per Vim aequabilem sive pressionem expelli statuerem. Motus aeri a Pulmone impressus initio exspirandi, sive reactio aeris in Pulmonem, adeoque in Sanguinem praeterfluentem, pro quantitate infinite parva habenda erat, adeoque nihil omnino eorum effectuum, quae ipsi adscribebantur, praestare poterat. Ita vero si fecissem, jure questuros putabam Bellini sequaces, quod inique secum ageretur; quippe cum rejiceretur ipsorum sententia propter demonstrationem ex Hypothesi arbitraria & eadem omnium adversissima deductam. Malui igitur ex illa Hypothesi demonstrationem deducere, quae omnium maxime ipsis faveret, maximamque Motus quantitatem exspirandi initio aeri tribueret. Haec autem erat, qua ponebatur Pulmo initio exspirationis data velocitate in Aerem impingere. Caeterum in Potentia Cordis definienda istam quidem Hypothesin, qua ipsius Ventriculi, omni impetu momento temporis concepto, tanquam solidum corpus data velocitate praeditum, in Sanguinem irruunt, primo loco propono, tanquam omnium simplicissimam, ex eaque solutionem deduco. Atqui deinde considero tum eam Hypothesin, qua Ventriculi Cordis Motum omnem suum particula temporis admodum parva concipiunt, quaeque mihi veri simillima videtur, tum ipsam Hypothesin Keillianam, atque alias infinitas, iisque omnibus solutionem meam accommodo. Adeo ut, sive istud Principium incertum & fallax, sive verum & stabile 9 Z repe(1048) reperiatur, nihil exinde solutionis nostrae certitud ini detrahatur. Non tamen videmus aliquid argumenti allatum, quo minus istam positionem nobis adhibere, pari jure atque Viro Cl. contrariam illam de Vi sive pressione usurpare licuerit. Nihil sane spatii inter parietes Ventriculorum & Sanguinem intercedere non diffitemur, & tamen quare res ictu peragi nequeat nondum liquet. Certe, si Cubo Globum contingenti ictus imprimatur, Cubus partem Motus sibi impressi Globo communicabit pari facilitate, ac si spatium inter eos intercesserit. At haec sunt corpora solida, & ubi de fluidorum Motu agitur, longe alia res est. Discrimen sane inter ictus corporum solidorum, & actionem sive solidi in fluidum, sive fluidi in solidum, fusius exponit Vir Cl. quod discrimen cum me minus advertisse censeat, ex eo fonte fluere pronunciat quicquid Erroris in meis Propositionibus continetur. Ego vero differentiam istam ut recte traditam a Viro Cl. lubens admitto, & aio me communem illam doctrinam neutiquam ignorasse, cum nihil frequentius in Mechanicis scriptoribus occurrat, sed casus quosdam novos exposuisse, quibus ea doctrina cum adhiberi nequiret, alia erat ineunda ratio atque hactenus fuerat usurpata. Ea tribus verbis absolvi potest. Nam, ut exemplo facillimo utamur, quiescere ponatur Cylindrus aquae datae longitudinis in dato tubo, & moveatur per istum tubum Cylindrus alius solidus pari diametro, ac data velocitate in Cylindrum aqueum impingat. Quid inde futurum est? Nempe totus Cylindrus aquae eo ictu in motum ciebitur, pari ratione, ac si fuisset & ipse solidus Cylindrus: alter vero Cylindrus Motus sui partem momento temporis deperdet, & ambo Cylindri communi velocitate per tubum deferentur. Simili modo res eveniet, si Cylindrus aqueus per tubum fluens Cylindro solido quiescenti (1049) centi impegerit. Quod si Cylindrus aqueus data velocitate per tubum feratur, eique occurrat Cylindrus solidus alia velocitate, ita ut quantitates Motuum Cylindri aquei & solidi utrinque pares sint, jam momento temporis destruetur utriusque Cylindri Motus, pariter ac si duo solida corpora aequali Motu praedita sibi mutuo occurrant. Casus magis compositos quoscunque ex differtatione nostra de Motu Aquarum fluentium facile eruet Lector Eruditus, idemque simul videbit, quomodo id fieri possit, quod Adversarium Cl. praecipue torsisse videtur, nempe, quod Sanguinem toto impetu ex Ventriculo ruentem sisti posse docuerim, occurrente in contrarium corpore solido data Motus quantitate praedito. Quod autem nos amice admodum hortatur Vir Candidissimus, ut seposita nostra de Vasorum ictu Hypothesi, & Vi pressurae, qua Naturam uti censet, pro Principio adhibita, Theoremata alia construamus; id profecto, nisi gravi morbo impeditus perfunctorie prorsus evolvisset nostram Dissertationem, dudum a nobis praestitum animadvertere potuisset. Quum enim ponimus Motum Cordis in ratione temporis augeri, eadem utique Hypothesi utimur, ac si Vim pressionis adhibeamus. Hoc autem posito, Motum ex Cordis Potentia oriundum determinavimus, duplo scilicet majorem quam ubi Ventriculorum ictu res peragitur. Calculum vero ipsum, ut satis facilem & priori nostro similem, Lectori reliquimus instituendum. Quae autem sequuntur Theoremata & in iis Theorema quintum, quod rejiciendum statuit Vir Cl. tanquam ex Hypothesi de Ventriculorum ictu deductum, neutiquam pendent ex ista Hypothesi, sed ex ipsa Hypothesi Doctissimi Adversarii pari facilitate demonstrantur. Nequaquam dubitamus, quin ipse Vir Cl. quid ista veri habeant, si in vivis adhuc ageret, pro sua sagaci9 Z 2 tate (1050) tate facile perspecturus foret; jam vero, quoniam egregium illud Rei Medicae Lumen amisimus, eadem aliis Eruditis perpendenda simul proponimus & dijudicanda. Tibi praesertim, Vir Doctissime, cujus auctoritatem & ille plurimi fecit, & nos praecipuam habemus, Judici simul integerrimo & maxime idoneo, totam istam disputationem lubentissime subjicimus. III. 