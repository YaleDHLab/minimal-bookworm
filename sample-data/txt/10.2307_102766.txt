VI. Responsio Almi Collegii Romanorum Archiatrorum ad Epistolas Clarissimi D. Raymundi Vieussends Medicinae Doctoris Monspeliensis, in qua potissimum agitur De existentia Salis acidi in Sanguine, & De Proportione principiorum ejusdem Scripta Per Jo. Mariam Lancisi olim. S. D. Innocentis XI. Med. a Secretis & nunc Archiatrum Collegialem, & in Romano Licaeo Theoricae extraordinariae Professorum. Clarissime Vir, ETiamsi pro tua singulari sapientia nobis, & Orbi apprime jam nota, ipse abunde per te sapis, Erudiitissime Vir, nec alienis eges consiliis, tamen cum plerumq; fieri soleat, ut aliena rectius, quam nostra per spiciamus, merito tu alios in Consilium vocas rei, vel eo argumento abstrusissimae, quod nobilissimus Boyle eamdem sire intactam, certe imperfectam reliquit. Legimus magna sedulitate summarium edendi per te operis, & gratulamur, non tibi solum, sed universe quoq; Literariae Reipublicae, si aliquando aliquem inde Collectura sit fructum. Dolemus interaea seram per nos ad te resposionem transmitti, & multo satius diseruciamur, quod unica haec nostra tribus ad nos datis Epistolis sufficere debeat. Sed hujusmodi tarditatem [600] tem non modo non negligentiae nostrae, sed ne occupationibus quidem tribuas, quae, & si summae sint, tamen nullae esse possunt tantae, ut nostra erga te officia admodum valeant retardare. Hujusce Morae in causa fuit, partim, quod tardius quam par erat, a Tabellario Gallico (cum quo nullum alioqui nobiscum commercium esse solet) priores Literae tuae redditae fuerunt; partim etiam, quod, ut sententiam nostram tibi aperiremus, nonnulla tentamina chymico-mechanica praemiaetenda erant, que, ut ipse judicare poteris, non modicum temporis insumpserunt: Verum a proloquio aggrediamur ad rem, ipso tamen in limine monentes, nos ad te, tamquam ad virum ingenuum ingenuos scribere; ita enim, omni semota assentatione, futurum arbitramur, ut neq; nos suasisse, neq; te consultum fuisse paeniteat. Imprimis igitur, ne nobis, tuam huc transmissam Chymicam Sanguinis Analysim, & superstructas meditationes candide ad examen revocantibus, ullae occurrant ambages, patiaris, rogamus, ut protensum ordinatumq;tuorum experimentorum progressum,in duo potissimum restringamus Problemata, quae nostrae hujus responsionis Scopus erunt: Quaerentes Scilicet prius, an praeter sal acre, & alchalinum, volatile, & fixum, ullum sal acidum, & an qui tua industria ab humano sanguine Spiritus acidus elicis, eidem circulanti sanguini praeextiterit? Posterius vero num proportio, quam partes sanguinis a natura inter se quantitatis, & ponderis habent, ulla arte ad certas regulas reduci pessit? Ea enim, quae de bilis destillatione, diversaq; cum acidis miscela scribis te expertum fuisse, accuratum seculi genium imitant, omniumq; proinde Medicorum Calculum, fore ut sint promeritura speramus. Et quantum ad prioris attinetProblematis solutionem, tecum fatemur solidum esse errorem, sal acidum a ganSuine separari non posse: qui enim hoc negant, sup[601] supponunt acidum sanguini non inesse: esse autem vel ipse docuit Hippocrates lib. de Vet. Med. & quod omni plus valet Auctoritate, multae rationes, atq; obvia plurima experimenta apertissime convincunt: <inferred>etenim</inferred> Sal Marinum, aliaq; multigena Salia acida passim cum cibis, & potibus intra sanguifera infundimus, quae, quamquam in statu naturali majori ex parte dulcisicata volatilizentur per alchalina,saepe tamen fit,ut in morbis, ad nativum fixationis statum restituta, secernantur a sanguine, & extra Corpus deriventur sub forma sudoris, salivae, urinae, aut aliorum ichorum, ad gustum evidentissime acidorum. Neq; ullus dubitationi Locus esse videtur, quin Sal Marinum, quod inter acida reponitur, sanorum etiam Sanguini inexistat; si enim portio aliqua cruoris, e vena prosilientis, super talci laminam extendatur ac sponte exiccanda relinquatur Curiosum exhibet spectaculum illam cernenti per Microscopium, duplex enim salis species occurrit, una quidem sigurae salis Communis, altera vero salis volatilis. Quinimo sanguis, in furno exiccatus, igniq; admotus, flammam concipit cum strepitu, crepifuq; marini salis, ut notat clarissimus Boylaeus in Hist. S. H. qui ad titul. 22. ejusdem Historiae pressius Loquendo, scribit se valida calcinatione tres, aut quatuor drachmas salis fixi Sanguinis extraxisse, quod comperit, ut exspectabat, ad instar Marini Salis. Jure igitur constante, vel ad oculum existentia Salis acidi intra sanguinem, concludi merito potest, idem sal acidum, obstreticante Chymia ab eodem sanguine extrahi posse. Accedit, quod cum nullus sit, vel hospes in Chymia, qui faetidum oleum a sanguine excludat, nullus pariter acidi existentiam in sanguine poterit inficiari, cum naturalem olei compositionem sulphureum acidum ingrediatur. Part. 2. Epp. 4. pag. 10.<inferred>fag</inferred>. 18. Dubium solummodo,quod hac super re nobis adhuc superest, illud esse videtur, an liquidum, quod tu in prima [602] prima epistola Sal acidum particulari Analysi ex fixo sanguinis sale secerni posse demonstras, & spiritum irritantem, atq; ipso Spiritu aceti acidiorem esse pronuncias, in totum, atq; integre sit ex Sanguine, an potius aliis incurrentibus, vel admixtis in ipsa praeparatione corporibus aliquid suae aciditatis debuisse affirmandum sit. Te non fugiunt, Clarissime Vir, quatuor illae regulae, quas subtilissimus Cartesius proponit iis, qui humanis in scientiis errores vitare cupiunt, quarum prima, & postrema ad id collimant, ut nihil unquam certe verum esse admittamus, nisi quod certe, & evidenter verum esse comperimus, & ut singulas occurrentium difficultatum partes ita enumerimus, & ad omnia circumspiciendo, nihil penitus omisserimus: hac enim methodo omnis praecipitatio, aut anticipatio in <inferred>iudican</inferred>do,ut idem concludit, diligentissime vitabitur.Haec sane monitum te superfluum putaremus, nisiviam sternerent ad roborandas difficultates, quas nune sumus exposituri. In dissert. de Meth. Quamquam nonnulli ex chymicis caeca quadam in parentes fide constantissime tueantur, ignem, in Spagyricis destillationibus rebus ipsis admixtum, illarum texturis haud irretitum iri; ingenuus tamen, atq; aeque experientissimus Boyl. Non solum in Chymist. Sceptico, sed strictius part. 4. Supradictae histo. agens de Chymica Sanguinis analysi, aperte fatetur, sibi non constare, num frequentibus destillationibus, particulae quaedam ignis non possint identidem associari particulis destillati Liquori. Et cum nemo sit, qui ignoret, ignem esse acidum sulphureum, nemo sane hac de re ab omni se liberare poterit suspicione, nimirum ex Cartesij monitu, certe verum affirmare nequibit, spiritum acidum, qui a sanguine calcinato mediante igne reverberii elevatur, aliquam saltem suarum constituentium partem ignis miscelae nequaquam debere. Neq; vero hujusmodi objectum diluitur per illud; quod tu subdis tentatum experimentum calcinandi sanguinem ad nudos Tit. 2. Secund. pag. 36. [603] dos solis radios; ij enim, & probe nosti, & ignis sunt, & ignem accendunt. Quid! quod cineres post calcinationem Libero aeri expositi ab acido ambientis salem multum possunt mutuari. Sed mittamus haec, ponentes pro certo,quod circaignis apud corpora destillata mixtionem, & circa haustum acidi spiritus ab aere, nos adhuc tenet in ancipiti. Ad id veniamus, in quo omnes Chymici unanimiter consentiunt, & tu quoq; Claris. Vir in scheda, praelo commissa & postreme ad nos missa, publice profiteris Terrae omnes bolares spiritu gaudent acidulo, quo fit, ut, si ipsae seorsim a quovis alio corpore, per retortam destillentur,acidum spiritum de se emittunt. Quis igitur attente animadvertens modum quo tu a fixo sanguinis sale, spiritum, aceti spiritu acidiorem separas, maximo statim jure non suspicabitur, acidissimum hunc spiritum non solius sanguinei salis fixi, sed duplae majoris boli partis, qua in destillatione admisces, prolem habendam esse? Atq; ea quidem ulteriori cum ratione qua chymici solent ex marino, exempli causa, sale eo copiosiorem acidum spiritum elicere, quo majorem boli molem eidem admiscuerunt. Adeo vera sunt, & boli miscelam ad acidi spiritus productionem, ac multiplicationem plurimum conferre, & neminem certe affirmare posse, id quod a mixtura fixi sanguinis, salis, ac boli Chymicis ex organis profluit, totum ab alterutrius textura solummodo derivare. Sed inquis, Vir Clarissime, si vos firmum ratumq; habetis, humano sanguini marinum prae caeteris sal naturaliter inesse, modum saltem ostendite, quo citra novi corporis additamentum, acidus spiritus abeodem elevari possit? Profecto, ne tecum tenaciores videamnr nostrorum experimentorum, quam viris congruat ad libertatem natis, fatemur, nos, animo revolventes, bolum distillandis acidis salibus eam ob causam admisceri, ne igne fundatur, fusaq; Spirituum ascensum praepediant, statim cogitasse, num boli loC c c c c cum [604] cum in extrahendo acido sanguinis spiritu, ipsa damnata sanguinis terra, salium particulas ut cumq; disgregans, satis tenere posset. Quae de re diligentissimus ex nostris Artifex Franciscus Pirotti. Sumpsit feces illas subobscuras, lucidasq; sanguinis, quae post destillationem omnium partium volatilium in retortae fundo inveniuntur, quaeq; marino praesertim sale sunt gravidae easq; in vitream, humilioremq; retortulam, solas transfundit: ita enim, reliquis ex arte concinnatis, spe nostra minime fuimus frustrati, nimirum igne reverberii fumus ascendit, qui resolutus est intra recipientis fundum in guttulas liquoris moderati acidi, cum aliis acidis nullo modo ast cum alchalicis evidenter lunctantis, in qua certe operatione dubitari non potest, quin acidum, quod a praedicto efluit capite mortuo, sit ipsius sanguinis incola, cum nullum corpus advena praeter ignem eidem admixtum fuerit. Neq; id circo in controversiam ponimus acidissimum illum, tua industria elicitum spiritum, ut superius obiter tetigimus, aliqua saltem exparte ab ipso sanguinis sale profectum fuisse: Etenim tecum sentimus, Sal fixum humani sanguinis non esse unius simplicis naturae, sed androgynum, mixtum, nempe ex acido, & alchali. Et quoniam ea est fixi salis alchalici textura, ut igne reverberii, strictissime cohaerens, vitrificetur potius, quam Atomum de se elevari substineat,& monet etiamHoffman ex in de eadem facile tollitur difficultas,quae circa destillationem fixi sangninis salis,minus in chymia peritis occurrere posset; scilicet unde fiat, ut ex cinere humani sanguinis, apparenter alchalico, acidus tamen spiritus sublimes: Partes siquidem falis alchalici fixantur magis, & pene vitrificantur in retorta, dum reliquae acidi salis particulae elevationis motum acquirunt. Sed quid adhuc immoramur in re, de qua longius tecum agere, idem profecto est, ac sus Minervam, & [605] & ululas Athenas? Alterum jam nos Problema sollicitat, cujus porro solutionem quamquam ingenium tuum, immortalitati, rebusq; arduis natum, miris modis, summo labore, ingentibus studiis, ac repetitis experimentis, tentare aggressum fuerit; <inferred>nihil</inferred> ominus, num omnis ideo superata sit, aut superari possit difficultas, maximo pere dubitamus: Et enim quamquam proportio partes inter constituentes,& massam ipsam integram sanguinis revera inveniat in singulis individuis,individuamoperationem,attamen unam universalem,certamq; istius proportionis normam quae cunctis Congruat singularibus Sanguinibus, inveniri posse verosimile magis, quam verum arbitramur. Et sane multa sunt argumenta nostro quidem iudicio, quae hujusmodi proprotionem nobis in aperto venire posse, omnino impossibilem reddunt. Primo quidem apud omnes Mechanicos, & Arithmeticos indubitatum est Axioma, veram proportionem ponderis partium ad totum, seu e converso aggregati ad aggregantia haberi non posse, quin certo nobis constet pondus totius, & partium seu pondus aggregati, & aggregantium. Sed hic, exuta quavis Drae occupatione, neminem certe putamus futurum liberae mentis, qui non cognoscat, & fateatur difficultatem, & impossibilitatem evidentiae istorum ponderum: etenim quantum spectat ad totum nempe sanguinem, quis est, qui non videat certam, ac determinatam cruoris mensuram, eandem in omnibus, haud inveniri, cum vel in singularibus aegre satis inveniatur? quo fit, ut Scriptorum aliqui Libras cruoris 8. alii 20, alii 22, alii plures, alii minores admittant inhomine. Neq; vero hujusmodi difficultas extrahendi verum sanguinis pondus, ulla arte vinci potest, cum non tantum varient, ac diversi ficentur ab inuicem continentium canalium Diametri in singulis individuis,sed quod pluris est, totus,ac universus sanguis ab homine etiamsi sauciatus fuerit in juC c c c c gulo, [606] gulo, exhauriri nequit ac proinde ad lancem venire non potest: tot enim sunt Canalium obliquitates, viscerum an fractus, ac praesertim tanta est vasorum venae portae amplitudo, quae aCavae ramis,toto hepatis interpos ito aggere,distat,ut multus sit sanguis,qui vel in ipsis mactatis, & per pedes suspensis animalibus superest in Abdomine. Neq; vero ad infirmandum robur nostri argumenti valet subterfugium, quod nempe ad obtinendam scientiam proportionis totum inter, & partes, satis sit nosse particulare pondus unius molis, toti similis, & nosse denide particularia pondera principiorum dissimilium, sed aggregantium unam molem, toti similem: Scilicet, quod in casu nostro aeque bene attingere possimus normam proportionis, quae sanguinem inter, & sua principia intercedit, si exacte scriverimus verum pondus alicujus saltem molis sanguinis,simulq; noverimus particularia pondera dissimilium principiorum, eamdem molem aggregantium etenim (quidquid sit de validitate istius hypothesis in fluidis, certam gravitatem specificam habentibus) maxima difficultas versatur in determinando vero pondere unius molis sanguinis, toti similis, & in detegenda eadem in singulis proportione principiorum dissimilium sed aggregantium supradictum molem sanguinis. Et prius quidem, quia specifica gravitas humani sanguinis difficilius, quam quis sibi fingit, stabiliri potest, ut ad rem nostram, post Sanctorium, scribit Boyl, ea enim variat eodem in homine diverso anni, & diei tempore, vel quod majori, minorive ab assumpto cibo intervallo extractus fuerit. Quid non etiam arteriosus a venoso, & venosus cavae a venoso portae multo specificae gravitatis discrimine in ter se distant? Non igitur certo constare nobis potest, vel pondus totius sanguin is in omnibus, aut in singulis hominibus vel Hist. Eumani Sanguis pag. 11. [607] vel specifica gravitas cujuscumque molis ejusdem fluidi. Posterius vero multo adhuc minus haberi potest, aut determinari pondus singularum partium, aggregantium, vel universum sanguinem, vel particularem ejusdem molem, quia fieri non potest, quin ejusmodi partes, seu chymica principia, additione novorum corporum, igne nimirum, bolo, aut aere, vel detractione nativarum particularum, insensibiliter in auras avolantium, pristinum propriumve pondus, ac proinde veram inter se proportionem admodum varient: Ex quo factum Legimus, ut, cum praecitatus diligentissimus Boyle studuisset accuratam humani sanguinis destillationem, attamen, post quam singillatim extracta illinc corpora ponderasset, evidentem in iisdem multarum drachmarum defectum observaverit: Atque idcirco paradoxum jure vocat, quod Chymici nobis im ponere satagunt, in destillationibus, accurate factis, se parata corpora ad totius pondus exactissime recurrere. Neque vero, dum haec asserimus Boylii, aliorumq; ingenuornm Scriptorum fidei dumtaxat innitimur; tentata namq; per nos etiam sedula quantum fieri potuit Spargyrica humani sanguinis anatome, seperatae partes, pondus toti aequale, minime reddiderunt. In unciis enim septem, & drachmis septem sanguinis post destillationem, plus semiuncia desideratum est. Idquod procul dubio tuis etiam in experimentis configisse suspicamur.Cum igitur ut verum neq; totius,neq; partium sanguinis pondus nobis liquido constare possit, nulla pariter vera proportio, quae illa inter corpora intercedat, nobis cum spe aliqua quaerenda superest. Loco supracit. Aopend. pag. 72. Accedit deinde impossibilitati exparte artis, certum pondus totius, & partium sanguinis attingere nequeuntis, ea impossibilitas, quae oritur ex parte naturae ipsius sanguinis, qui, cum indole non sit idem in singulis, frustra ab eodem proportionem petimus, quae om[608] omnibus hominibus congruat, & commensuretur Differt enim natura a natura, ut aiebat Hippocrates, nempe juxta diversa alimenta aetates, regiones, anni tempestates, sexus, animi pathemata, corporis exercitationes, ac potissimum viscerum structuras, ac fermentorum vires, diversa oriuntur in hominibus temperamenta, quae varium, longeq; diversum in uno, quam in altero sanguinis Componentium excessum, aut defectum (quod idem est, ac proportionem dixisse) & significant, & supponunt. Exinde fit, & hominum tum mores cum morbi tanto intervallo inter se non modo distent, sed commutentur. Neq; vero multis opus est, argumentis ad probandam facilem variatiomem Componentium Massam sanguinis in uno, quam in altero individuo, cum, te asserente, vel unicum granum cum quadrante salis volatilis humani sanguinis integram libram aquae stillatae perturbare, & novam in eadem proportionem unius ad undecim mille quingenta viginti quinque inducere apta fuerit. Haec sane multorum inter sanguinis discrimina, quae nemo sensatus inficiari potest, abunde confirmantur ex Vino, & Lacte, quae cum sint fluida etherogenea, & sanguini admodum analoga, a regione solo,anni tempore, atq; aetate, suis in componentibus eousq; alterantur, & nullam certe veram proportionis regulam, quae singulis Competat, possint admittere. Postremo enixe petimus, ut relictis generalibus hypothesibus, sedulo per pendas expositam a te proportionem drachmae Salis fixi ad Libras 50. Sanguinis, ex quibus sal extractum fuit (mittimus enim hic tot Libras cruoris non unius, sed plurimorum hominum, forte etiam aegrotantium, e venis fluxisse, quod multum alterare potest norman proportionis naturalis e unq; proportionem compares cum illa scrupulorum) quin[609] quinque ejusdem salis fixi ad solam Libram unam sanguinis a laudatissimo Boylio diligenter exposita; Comperies enim, mirum dictu? Non solum proportiones istas non esse similes, sed ita inter se differre, ut proportio Boyliana salis fixi ad sanguinem superet faere decies proportionem salis fixi ad sanguinem per te enunciatam. Quid? Quod hic Romae proportionem ab utroq; vestrum longe diversam invenimus. An vero hujusce discriminis causa referenda sit integre in diversas sanguinum indoles; an etiam in varias praeparandi formas, ac vias, quibus Londini, Monspelii, ac Romae itum est, aliorum esto judicium: interea, satis nobis erit, hoc non minu re argumenti pondus, quod utrinque validissime urget: vel enim in diversa sanguinum temperamenta, vel una etiam in diversa artificia refundantur discrimina, perpetuo ipsa insuperabilis varietas infidam reddit quae sitam a nobis proprotionem. Sed quantum abstrusa, ac recondita sunt naturae Mysteria! quorum nonnulla fateri se scire non posse, humanae partem sapientiae Scaliger existimavit. Caeterum hortamur, ut, quae circa~ humanum sanguinem, strenue moliris, experimenta, non quidem ad inveniendam praefatam, quam invenire prohibemur, componentium proportionem, sed, pari animi tui magnitudine, & feliciori forsitan exitu, ad exornandam Chymiam, & ad perficiendam praxim Medicam,quo totae Medicorum lineae collimare debent stu diosisme diu vivas. Interim quas nobis clarissimorum Virorum sides transmisisti, tuae potius virtutis, quam tuee innocentiae testimonia gratulantes acccepimus; nec enim alienae veritatis face tua indiget sapientia, quae tibi aeque fulget, & aliis: miramur tamen Clar. D. Chirac ingeniosis adinventis alioquin praedivitem, [610] divitem, tuis invidisse Thesauris, ut, dum te Lege plagiaria damnare studet, ipsum in paenam talionis incidisse. Singulares in spiritu sanguinis acri proprictates, a te observatas, placeat nobis impartiri, ut mirae tuae faecunditatis apud nos aestimatio major adhuc super maximam adolescat. Vale Nestoreos Annos, Vir Doctissime, & nos, ut facis, ama. Datum in Aula Magna Romanae Sapientiae Kal. Februarij 1699. VI. 