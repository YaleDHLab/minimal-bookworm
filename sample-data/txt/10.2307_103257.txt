V. Epistola D. Guidonis Grandi, Societatis Regalis Londin. Socii, ad Illust. Comitem D. Laurentium Magalotti, dictae Societatis Socium, De Natura & Proprietatibus Soni. Clarissimo Viro Laurentio Magalotti Guido Grandus S. ELegantissimum Praesulis Armachani commentariolum de Sono, quod mihi nuper communicasti, summa animi voluptate perlegi; at circa Semiplani figuram in calce ejus scripti commemoratam, in cujus potissimum expositione meam a te operam desiderari significa(271) ficaveras (sive ob argumenti ipsius difficultatem, ingenii mei viribus longe superiorem, sive ob diagrammatis Londino transmissi, minus fortasse ad impressum exemplar exactam delineationem) vereor, ut satis assequi mentem Auctoris, tuisque votis pro merito respondere valuerim. Ne tamen jussis tuis nihil interim videar detulisse, qualescumque animadversiones, & conjecturas meas ad propositi nodi evolutionem spectantes aperiam, & sin minus Interpretis, saltem Divinatoris personam hac in re suscipere non gravabor, ut eorum quae ad implendam muneris injuncti provinciam pertinerent, nihil a me fuisse, tuae auctoritatis gratia, praetermissum intelligas. Comparat doctissimus Praesul scientiam auditus cum Theoria visionis, atque ut haec in directam, reflexam, & refractam dividitur, ita illam pari ratione trifariam distribuit, ut non modo sonos directos, & reflexos (quod dudum in usu fuit) sed & refractos consideret; quemadmodum autem eximiis inventis opticis, catoptricis, & dioptricis visionem a majoribus nostris magna jam ex parte perfactam fuisse animadvertit, ita compluribus instrumentis Acusticis, Catacusticis, & Diacusticis, sive Phonicis, Cataphonicis, & Diaphonicis (utrovis enim modo denominat) auditum, tam ex objecti, quam medii, vel organi parte perfici posse non dubitat, eoque spectantia problemata proponit, quae tamen in hoc scripto, nedum absque demonstratione, sed & absque determinatione, aut constructione ulla exhibentur, unde non major ad ipsorum solutionem lux nobis affulget, quam quae, ante inventa a M. Galilaeo scientiae motus principia, haberi potuisset ad enodationem problematum circa determinandam projectorum semitam, vel aquarum ex data altitudine descendentium velocitatem propositorum: Neque enim affirmare verebor, perinde ignota nunc esse Acusticae doctrinae fundamenta, certe nondum passim vulgata, aut inter eruditos recepta, licet fortasse Q q 2 lauda(272) laudatissimo huic Praesuli innotuisse videantur, si quae ab illo indicata, & promissa sunt, attendamus, quorum quidem uberiori expositione, atque aperta demonstratione totam sibi literariam Rempublicam demeruisset, cum vix credendum sit, omnes simplici illa Opticorum, & Acusticorum comparatione fore contentos, quae vix ultra satis latam analogiam extenditur, ob tot discrimina, quibus propagatio Lucis a diffusione Soni secernitur: inter quae illud palmarium est, quod Lux per lineam rectam semper exporrigitur, dum sonus etiam per curvas, & inflexas utcunque semitas quaquaversum spargitur, atque, intercepto cujusvis opaci corporis obice, sensibilis redditur. Et vero haec ipsa, quae de Soni diffusione doctissimus Auctor noster edisserit, ejus differentiam a lucis propagatione manifestant: docet siquidem, sonum secus parietes, aut fornices laevigatissimos, elliptica, vel cycloidali, potius quam circulari flexura donatos, blando quodam, & expeditissimo lapsu feliciter excurrere, nec non per mollem aquae superficiem, sonoris tremoribus, quibus aer crispatur, obsequentem validius promoveri: quae vereor, ut in luminis propagatione adeo generatim observentur; nam de Ellipsi quidem hoc tantum habemus ex catoptrica demonstratum, quod radii lucis ex altero ejus foco D emanantes, & in ellipticam curvam A B C impingentes, inde reflexi in altero foco E colligentur; at si ex alio quovis puncto G, praeter focos, exeant radii, non omnes amplius in unum punctum coibunt, sed ita reflectentur, ut curvam causticam f F f contactu suo efforment, supra cujus convexitatem existentes uno aut altero reflexo radio, non pluribus gaudere poterunt, in ipsa vero curva B b b f A C E D F G f (273) va positi aliquot ex maxime vicinis participabunt; at qui intra cavitatem ejusdem versabuntur, ab omni reflexorum radiorum illapsu immunes erunt, adeo nullum inde sibi emoumentum obventurum sperabunt. Cycloidem quod attinet, ostendit quidem Cl. V. Joannes Bernollium in Actis Lipsiae 1697. Lucis radium, si per media ~, quorum raritates in quolibet puncto juxta rationem subduplicatam altitudinum variarent, ita continuo flexu refrangendum, ut in curvam cycloidis sinuaretur: at seu reflexione, seu directa per idem medium propulsione, quid figura cycloidis ad feliciorem luminis diffusionem conferret, plane non video; haec enim curva focis omnino caret, adeo ut in nullo puncto radios recolligere possit, sed in curvas irregulares abeunt radii ab ipsa reflexi, nisi quod ubi ad axem K L paralleli radii P M, Q N in Cycloidem E M K N H inciderent, tunc linea caustica per contactum reflexorum radiorum M R, N S,. efformata, ex binis cycloidibus E R L, H S L, circulo subduplae diametri generatis, componeretur, radiosque reflexos confertissimos circa utriusque confinium L, ad medium basis reflectentis cycloidis exhiberet: caeterum tam in his quam in aliis causticis ex qualibet luminosi puncti radiorumque positione resultantibus, eaedem observationes locum haberent, quas sub finem praecedentis paragraphi causticis per ellipsim efformatis competere diximus. m n K M N R S r s E H L p Q P q De (274) De plana aquarum superficie nihil est quod addam, cum pateat, lucis radios per illam aut omnino refractos transire, aut ordinata reflexione in adversam partem remitti, perinde ac e chrystalli solidioris superficie imo ab tac aliquanto fortius, quam ab illa, tantum abest, ut per illam facillime repentes in directum expeditius promoveri possint, illumque blandum progressum obtinere, quem tremoribus harmonicis, per mollem aquarum superficiem, crispatione sua ipsorum flexui se accomodantem serpentibus Auctor tribuit: immo & dubitare licet, an laevigatissimae speculorum superficies, perinde ac luminis, sic soni reflexionibus valde conducerent, cum Echo ipsa speluncarum recessus asperrimos, magis quam politos, ac tenui gypso incrustatos parietes habitare videatur, ab incultis vallibus, ab anfractuosis antris, atque e veterum aedificiorum ruderibus frequentius respon dens; quocirca Poeta Mythologus Metamorphos. lib. 3. fab. 5. de illa sic cecinit: Spreta latet sylvis: pudibundaque frondibus or a Protegit, & solis ex illo vivit in antris. Vox manet, ossa ferunt lapidis traxisse figuram, Inde latet Sylvis, nulloque in monte videtur, Omnibus auditur: Sonus est qui vivit in illa. Quae tamen non ideo a me dicta velim, ut quidpiam aut debitae fidei, aut promeritae laudis derogem pronunciatis Cl. Auctoris, quem potius extimulandum censeo ad hanc Sonorum Theoriam ex integro edendam, aut, si quid amplius, & absolutius jusso volumine jam ediderit, nobiscum communicandum: ut qua tandem lege sonori tremores per aerem, per aquam, & per variae densitatis corpora quaelibet, tum fluida, tum solida progrediantur, & in quo soni, lucisque convenientia nondum satis hactenus nobis comperta consistat, innotescere possit, unde firmatis Acusticae fundamentis mirum in modum scientia (275) tia haec deinceps perficeretur, idoneis organis ad sonum congregandum, augendum, promovendum, multiplicandum, aptiusque discernendum excogitatis, quorum in hoc scripto spem facit, & desiderium accendit Praesul doctissimus. Interim ego ostensurus, quantum illius verbis deferendum existimem, Acusticum ipsum, seu spheram Phonicam ab eodem propositam, divinando magis, quam interpretando, exponere utcunque aggrediar, verbis illius primum adductis, ut cum meis conjecturis mox subjiciendis conferri queant, & quam exacte iisdem respondeant cujuslibet possit arbitrio judicari. Addam hoc loco, inquit Auctor, Semiplani Acustici, seu Spherae Phonicae figuram, quasi tentamen ad magnum scientiae hujus principium explicandum, quod in sonorum progressione consistit. Consideretis oportet rude hoc semiplanum velut horizonti parallelum, nam si eidem perpendiculare fuerit, suppono extremitatem illius superiorem non amplius circularem futuram, sed hyperbolicam, partem vero inferiorem aequalem fore uni ex maximis terrae circulis: adeo ut universae sphera Phonica, si ita appellare liceat, sit quaedam hyperbola solida, super concava basis sphericae superficie erecta. Porro Diagramma Londino transmissum hujusmodierat, nullis praeterea notis ad ejus illustrationem facientibus instructum. Ipse igitur, hoc alio Schemate substituto, mentem Auctoris a perire satagam. Sit terrae globus C G F E, atque in puncto C ejus superficiei sonus aliquis excitetur. Hic per terram ipsam nec non per aerem circumquaque propagabitur,adeo ut quo tempore ad maximum terrae circulum polo C descriptum, nempe ad Peripheriam G B E aut reipsa (licet fortasse insensibiliter) pervenit, (276) nit, aut saltem si validior esset) preveniret, per aerem diffusus, quoddam spatium repleret, pro varia transitus facilitate, non prorsus spherice, sed inaequaliter exporrectum, & a perimetro hyperbolae G L A K E, circa axem C A O sonoro corpori C perpendicularem positae, circumscriptum: imo vero a superficie conoidis hyperbolicae, quam hyperbola A L G circa suum axem rotata generat, definitum. Itaque universa sphera phonica, per quam dato tempore sonus extenditur, erit solidum spatium comprehensum ab hyperbolica conoide G A E B, quae maximo terrae circulo G B E insistit, & concava superficie hemispherica G C E B inferius terminatur: quod quidem spatium plano ad horizontem parallelo ubilibet sectum, exhibebit semicirculum L I K, qualem oftendit Auctoris figura, quem & semiplanum appellat, eo quod ipsius diagrammatis prospectus alteram solum medietatem ejus exhibeat, dimidia reliqua trans hyperbolam verticalem (quae & ipsa phonicam spheram per axem bifariam secat) inconspicua manente. Verum quae sit hujusmodi hyperbolae species, aut quibus principiis doctrina haec fulciatur, nec Auctor indicat, nec mihi suppetit unde hac de re quidpiam certi conjiciam. O S A L H K I i C G E T B b F Quod unum superest, adnitar, ut inverso vestigandi ordine procedens, detegam primo per quod linearum genus tremores sonoros diffundi oporteret, ut in ejusmodi hyper(277) hyperbolam dato tempore expanderentur; secundo, quae raritatis variatio foret in variis aeris altitudinibus supponenda, ut (stante refractionis communi lege, qualem radii lucis observant) sonorum directiones juxta inventam linearum speciem flectere posset; ac tertio, quae vicissim dicenda sit lex refractionis, quam sonori tremores in ejusmodi curvarum genus abeuntes sequuntur, supposita raritatis aeris variatione tali, qualem plerique Philosophorum, & Mathematicorum in illo agnoscunt juxta reciprocam rationem ponderis atmospherae incumbentis, & inferiores partes gravantis, quam experimentis congruere testantur. Pro quo consideremus, corpus sonorum C tremores suos per directiones C n, C m, C h, quaquaversus communicare, aut certe juxta eas lineas, per quas impulsum fuerat, se restituendo repellere aerem, eumdemque frequentissimis oscillationibus protrudere, quibus crispatur, atque ad motum tremulum juxta easdem directiones diffusum sollicitatur; hi ergo tremores quodam minimo tempore pervenisse concipiantur ad puncta n, m, h, unde iter suum prosequentes, successive post aliud datum tempus simul propagabuntur, primus ad punctum N; secundus ad M, tertius ad H; iterumque post aliud datum tempus simul progredientur, prior ad G, alter ad L, postremus ad A. Nunc igitur lineas quidem C n N G, C m M L, C h H A, per quas quilibet tremor successive diffunditur, voco Radios sonoros; lineas vero n, m, h, N M H, G L A, quas praedicti sonori radii, omnesque alii synchroni iis intermedii dato quolibet tempore simul attingunt, Undas sonoras appello. R r Et A H L h M G m N n C (278) Et quidem in medio prorsus ubilibet uniformi, cessante causa, quae tremores sonoros a sua directione in hanc, vel illam partem deflectere cogat, patet sonoros radios semper rectos procedere, seu per viam brevissimam ab uno ad alium terminum directe progvedi, atque undas penitus circulares sonoro corpori concentricas efficere, quia cum non majorem hic, quam alibi transitus difficultatem inveniant,utique ad pares distantias singuli dato quovis tempore elongabuntur: Secabit autem radius quilibet undam suam perpendiculariter, atque undae quaelibet concentricae, & similes erunt, ut constat ex elementis. At in medio difformis densitatis, velut in aere terrae circumsuso, qui diversam pro varia altitudine (nam caloris, frigoris, humiditatis, & siccitatis vices, quae ad certam legem revocari non possunt,pro nunc seponimus) raritatem obtinet, solus radius C H A perpendiculariter trajiciens omnes aereas lamellas, sive superficies terrae concentricas, irrefractus transibit, ac rectus manebit; caeteri vero iisdem superficiebus oblique impingentes continuo quodam flexu in quolibet puncto refringentur, & in curvas C m M L, C n N G sinuabuntur; nec non pro varia transitus facilitate non ad eandem ubivis distantiam dato tempore progredientur, quare puncta A,L,G, aut H, M, N, quae eodem momento sonus per quoslibet radios emissus attingit, inaequaliter a sonoro C remota erunt, adeoque undae A L G, H M N, h m n, omnino circuli non erunt corpori sonoro concentrici, sed alterius generis curvae, quas tamen oportet invicem similes esse, ac similiter positas: quare in hypothesi nostri Auctoris, qui extremam iliam undam A L G, ultimos globi terraquei fines lambentem hyperbolicam voluit, necesse est quasvis alias undas intermedias H M N, h m n, esse hyperbolas similes, ac similiter positas, diversis quidem verticibus A, H, h, sed eodem centro, ad eumdem axem, & sub similibus laterum figuris descriptas; nam quae(279) quaecumque sit ratio, quae ostendat, ob simultaneum appulsum soni ad puncta A, L, G, per vias synchronas C H A, C M L, C N G, unde A L G facescere in curvam talis speciei (puta hyperbolicam): eadem prorsus iisdem fundamentis evincet, ob simultaneum appulsum soni etiam ad puncta H, M, N, per synchronas lineas C h H, C m M, C n N, undam H M N, in curvam ejusdem speciei (nempe hoc casu in hyperbolam similem, ac similiter positam) pariter abire, ut de se constat. Nec dubium insuper, sonoros radios C H A, C M L, C N G, semper undas illas similes A L G, H M N, h m n debere perpendiculariter, sive ad rectos angulos secare, ut in circularibus undis contingit; quod cum in simili proposito de lucidis undis ostenderit jam Vir Cl. Christianis Hugenius, pag. 44. tractatus sui de Lumine Gallice editi, non est cur in hac observatione pluribus momentis confirmanda tempus teratur. Itaque investigatio viae, per quam radii sonori, juxta hypothesim Auctoris nostri, propagantur, ad hoc pure geometricum Problema reducitur, ut inquiratur natura curvarum, quaslibet hyperbolas similes, & circa eumdem axem, eodem centro similiter descriptas, perpendiculariter secantium. Sint hyperbolae similes A L G, H M N, h m n, aliaeque innumerae intermediae, aut supra, vel infra ipsas similiter positae, idem commune centrum O habentes, eodemque axe O A H, cui alter O S coniugatur, descriptae: ducenda est per punctum C curva C m M L, aut C n N G, propositas omnes hyperbolas perpendiculariter secans. Describatur per datum punctum C, inter asymptotos O A, O S hyperbola C m M L talis naturae, ut posita ratione transversi lateris priorum hyperbolarum AL,HM, &c. ad latus rectum earumdem aequali rationi t ad r, potestates ordinatarum L Q denominatae ab exponente r sint reciproce proportionales potestatibus abscissarum a centro O Q denominatis ab exponente t, nempe facta O Q = x, & Q L = y, ita R r 2 ut (280) O S P A L L Q G G g H g N M ~ M n N 8 h 6 n m i m n 9 7 R 3 4 2 c E ~ T ut yr = 1/xt; sive, ducta qualibet alia ordinata m i, M I, ita ut ratio distantiarum a centro O Q, O I sit reciproce tam multiplicata rationis applicatarum I M, Q L, quam (281) quam multiplex est fractio r/t unitatis. Dlco hanc satis facere quaesito; ducta enim cujusvis hyperlae A L tangente L P in puncto, ubi a curva C M L secatur, nec non S L R tangente ipsius hyperbolae C M L in eodem puncto, patet ex his quae in Theorematum Hugenianorum demonstratione, cap. 7. n. 9. ostendimus, fore O Q ad Q R, ut exponens potestatis distantiarum O Q ad exponentem potestatis oldinatarum Q L, nempe ut t ad r; sed ut t ad r, nempe ut transversum latus ad rectum, ita per 37. l. Conic. est rectangulum O Q P ad quadratum Q L; igitur ut O Q ad Q R, sive sumpta communi altitudine Q P, ut rectangulum O Q P ad rectangulum P Q R, ita rectangulum O Q P ad quadratum Q L, quod ideo aequabitur rectangulo P Q R; quare angulus P L R rectus erit: unde curva C M L perpendiculariter occurret in puncto L hyperbolae A L G, eodemque modo aliis hyperbolis H M N, h m n, in punctis M, m, in quibus illas secat, perpendicularis esse ostendetur; quod erat, &c. Hinc primo colligitur, quod si hyperbola determinars spheram Phonicam Auctoris nostri, nempe A L G, aliaeque similes concentricae H M N, h m n, fuerint aequilaterae, tunc proper aequalitatem laterum t, & r, hyperbola C M L erit & ipsa hyperbola Apolloniana, & quidem pariter aequilatera, ejus enim aequatio superius allata transformabitur in hanc y = 1/x ubi ratio ordinatarum simpliciter reciprcca erit rationis distantiarum a centro, itaque radii pariter sonori aeque ac sonorae undae, juxta hanc hypothesin forent hyperbolae ejusdem speciei, diver sa duntaxat positione collocatae: Memini porro Illustrissimum Equitem Isaacum Newtonum Opticae fuae, lib. 3. p. 287. Observ. 10. ostendere, quod & radii lucis trans duorum cultrorum acies in obscurum cubiculum admissos, in hyperbolicas fimbrias, qualis esset C M I, pariter (282) pariter sinuari, cujus phenomeni si ratio physica afferri posset, eadem hyperbolicos pariter soni radios, quales Armachani Praesulis systema invehere videtur, sortasse persuaderet. Secundo observandum est, quod si plures ajumodi curvae, seu radii hyperbolici m M L, n N G, &c. secantes undas hyperbolicas ALG, HMN, &c. perpendiculariter, describantur, non in unum exacte punctum C poterunt convenire, tametsi propius, & propius caeant ad partes C, atque ad intervallum pervenire possint, minus quolibet dato intervallo; quare concipiendi erunt radii illi hyperbolici a corpusculo C alicujus extensionis procedere, non ab aliquo mathematico puncto, quod ipsum convenientissimum est; sonus enim ex collisione corporum nascitur, non ex unius rigorosi puncti, seu termini extensionis tremore produci potest. Imo cum omnes undae a sonoro corpore propagatae esse debeant, ut supra vidimus, hyperbolae similes, congruum est, ut concipiamus, corpus sonorum C quasi fibrillam minutissimam frequentissime oscillantem, cujus minima, & veluti initialis unda infinite propomodum exigua 234, & ipsa revera hyperbolica sit, seu potius apex physicus alicujus hyperbolae; ita ut nimirum fibrilla oscillatoria corporis sonori C, dum pulsatur, ex situ directo 2 C 4 detrusa in situm concavum 2 5 4, vi percussionis adigatur, tum vehementissimi elateris sui, nec non propriae tensionis vi, restituta in convexam hyperbolam 234 intumescat, ac rursus reducta alternis vibrationibus fluctuans hinc inde suos tremores in hyperbolicas undas, ipsimet initialibus 2 3 4, 2 5 4 perpetuo similes, sursum, ac deorsum suapte natura, & in medio utrinque libero expandat, sed obice terrestris globi C E (cuius centrum T) impedita fortasse, hyperbolicas undas suas dumtaxat sursum propaget, & Phonicam Spheram ab Auctore nostro excogitatam describat, hemispherio terrestri ab in feriori parte interruptum, ac definitam. Quod si vera esser (283) esset P. Pardies doctrina Artic 8i. suae staticae proposita, quod chordae extensae reipsa hypercholicam figuram, qualis esset 2 5 4, eujus centrum sit idem quod centrum terrae, vi proprii ponderis assumant, nemo non videt eran ipsam confirmando Auctoris nostri systemati fore congruentissunam, hinc enim ratio haberetur, cur fibrilla quaevis sonori corporis C, dum ad vibrationes harmonicas sollicitatur, in hyperbolam 2 5 4 excurreret centrum habens in centro terrae T, similiterque in aliam aequalem 2 3 4 assurgeret, indeque per alias ampliores hyperbolas tremorem diffunderet, quarum omnium centrum esset O aeque distans a sonoro corpore C, ac sonorum corpus illud remotum sit ab ipsomet centro terrae; quare distantia C O aequalis semidiametro Globi Terraquei limitem definiret, ultra quam nulla sonora unda propagaretur, nullusque posset sonus audiri, & linea O S, utpote asymptotus quorumvis hyperbolicorum radiorum, per quos defertur sonus, confininm beatae illius regionis constitueret, in qua ab omni terrenarum rerum strepitu securis in summa tranquillitate philosophari liceret. Porro ne quis speculationem hanc eo nomine contemnendam putet, quod fibrilla quaevis sonori corporis, cum brevissima sit, ac valide distenta, semper in situ recto 2 C 4. manere videatur, nec posse in concavas, aut convexas hyperbolas 2 5 4, 2 3 4 sinuari, considerandum insuper est, hyperbolas quo majoribus axibus praeditae fuerint, est magis ampliari, & ad lineam rectam accedere; itaque ob ingentem distantiam centrorum T, vel O, sicut lineae quas gravia cadentia describunt, licet in centrum T collimantes pro parallelis habentur, & arcus circuli horizontalis cum recta ejus tangente confunditur, ita & initiales illas hyperbolas 2 5 4, 2 3 4 ferme coincidere dicendae sunt cum recta 2 C 4, unde sensibilis non est incurvatio fibrillarum ofcillantium in sonoro corpore, nec se prodit undarum hyperbolicarum species, nisi ubi in amplius spatium G L A L G dilatatae fuerint centro suo proptins accedentes Ani(284) Animadvertendum adhuc tamen, his principiis positis, consequens fore, ut sonus hinc inde ad latera non excurreret ultra spatium ab hyperbolicis extremis radiis 2 9 8 g, 4 7 6 g comprehensum, quas tangerent recte T 2, T 4, a centro terrae per terminos fibrae oscillantis aductae; ac revera fibrae illius tremores juxta aliam directionem non procederent, quam per T 2, T 3, T 4, aliasque intermedias angulo 2 T 4 comprehensas, singulis particulis fibrae ejusdem correspondentes, itaque spatium extra dictas hyperbolas 2 9 8 g, 4 7 6 g positum ab omni tremore harmonico vacaret, nec posset juxta sensum Auctoris phonica sphera ad integrum terrae hemispherium exporrigi; itaque oporter, nunquam reipsa unicam aliquam sonori corporis fibrillam tremere, quin terminos aliarum fibrarum, quibus connectitur, & inter quos distenditur, eo ipso trahat, & ad harmonicum tremorem pariter sollicitet, quae rursus alias, quibus implicantur, abducunt, & ad tremorem exstimulant, quemadmodum tensa chorda musica ligneo instrumento, cui alligatur,tremores suos evidenter communicat; itaque harmonicae oscillationes in alia corpora, quibus mediate, vel immediate connectitur, percussa fibra sonori corporis, subinde transfunduntur, licet magis magisque semper debilitatae, ac demum insensibiles redditae per hemispherii terrestris superficiem sparguntur, & longius ac longius serpentes obrepunt (quod auris ipsa terrae applicata, & magnos saltem fragores in maxima distantia excitatos discernens testari potest) itaque ex aliis etiam locis emergunt alii sonori radii hyperbolici per totum terrae hemispherium, a quibus Phonica sphera Praesulis Armachani satis impleri possit. Vides, Vir Illustrissime, quam me ex inopinato procul abduxerit dulcissima haec contemplatio; sed parcior eroin in duobus reliquis problematibus a me supra propositis, nostramque adhuc operam desiderantibus, prosequendis; conabor autem secundam quaestionem genera liu (285) O G F N Q f n q R Q ~ ~ r C B R P b B P L P lius solvere, ut major inde fructus elici queat; intelligatur quivis radius seu lucidus, seu sonorus N n G, in cujusvis naturae curvam, continua sui refractione, mutatus: quaeritur qua lege variari supponenda sit densitas, aut raritas medii in ejus diversis altitudinibus, ut stante refractionis theoria, quae sinum refractionis semper raritati medii refringentis proportionalem supponit, radius ille in talis naturae curvam obire potuerit? Sit axis curvae N n G, quam radius refractus efficit, recta C O, in qua sumpto quolibet puncto C, radio quovis C L describatur quadrans circularis L P p, ductaque ubilibet refracti radii tangente N R, n r, agatur ex C radius dictae tangenti parallelus, occurrens circulo in P, ductaque P F axi parallela occurrat ordinatae N Q ad axim perpendiculari in puncto F; dico inde orS s tam (286) tam curvam F f F exprimere suis ordinatis F Q, f q raritates medii in variis ejus altitudinibus; nam quia C P est parallela ipsi R N, erit angulus P C B aequalis angulo, quem radius refractus N n in puncto N efficit cum perpendiculo; & ideo B P, sive F Q erit semper sinus refractionis, posito C P sinu toto; quare cum supposita sit lex ea refractionis, ut sinus ejusdem proportionalis sit raritati medii; utique eadem F Q exprimet medii raritatem ad altitudinem Q, sive ad aeque altum punctum N, per quod radius transit. Quod erat, &c. In nostro autem proposito, ubi Q N = 1/X t/r, propter Y = ~/Xt, si F Q exponens raritatem aeris vocetur Z, erit Z = t/~ X2 r + 2 t + t t; aut sumpta etiam r, & C P pro unitate, fiet Z = t/~ X2 + 2 t + t t, atque in casu; quod unda hyperbolica fuerit aequilatera, adeoque & radius hyperbola similis aequilatera, y = l/X, propter t = 1, fiet Z = t/~ X4 + 1 Quoniam vero tum Jacobus Hermannus in Actis Lipsiae 1706, tum David Gregorius Astronom. lib. 5. ostendunt Curvam, quae determinat gradus raritatum aeris esse logarithmicam, adeo ut altitudines O Q, o q, sive (287) sive X sint logarithmi numerorum exponentium aeris raritates in punctis Q, q: patet radii continue refracti N n, N G curvaturam ea lege procedere, ut sinus complementi incidentiae, & refractionis ad potestatem r/r + t, elevati rationem habeant compositam ex ratione sinuum rectorum ad similem potestatem evectorum, & ex ratione quam habent logarithmi raritatum. Caeterum etsi consenserim, ordinariam legem refractionis lucis dare sinus incidentiae, & refractionis proportionales raritatibus mediorum, non dissimulo tamen id fortasse non adeo exactum esse, cum ratio sinuum in refractione ex aere in vitrum sit circiter sesquialtera, aer vero plusquam millies vitro sit rarior; sed cum viderent Geometrae majorem fieri sinum refractionis in transitu ad aliud medium pro majori facilitate qua illud lux penetrat in communi hypothesi, vel pro majori difficultate juxta Cartesium, qui supponit e contrario lucem magis refringi ob majorem difficultatem in rariori medio quam in densiori (ut gravia corpora ob majorem difficultatem penetrandi densiora corpora, in his magis refringuntur, refiliendo a perpendiculari) & utramque legem in eo convenire, quod pro majori medii raritate, major fieret refractio: hinc invaluit, ut sinus proportionales dicerentur, non quidem facilitati, aut difficultati transitus, quarum alterutra ab aliis in dubium vocatur, sed raritati medii, in qua omnes conveniunt, licet vera proportio illi non prorsus respondeat in eadem geometrica ratione; itaque ubicunque raritatis mentio facta est, subroganda est fortasse facilitas transitus in communi, & difficultas in Carthesiana hypothesi, praeterquam ubi diximus, raritatem ex pondere aeris incumbentis variatam respondere altitudinibus ut S s 2 numeri (288) numeri logarithmis suis respondent; hoc enim exacte verissimum est. Haec sunt, Vir Illustrissime, quae, te jubente, notan da censui circa doctrinam acusticam, & Semiplanum a Cl. V. Armachano Praesule propositum; quae quidem diligentius expendi, atque accuratius explicari debuerant, sed variis subinde curis distrahentibus, non nisi per intervalla contemplationi harum rerum vacare licuit; itaque meae erga Amplitudinem tuam observantiae argumento hoc qualicunque contentus eris, mihique tuae humanitatis officia impendere pergens, aliis jussibus tuis paratissimum semper invenies. Vale. Florentiae, 24 Maii, 1708. VI. Part 