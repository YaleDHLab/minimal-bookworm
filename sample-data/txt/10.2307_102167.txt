Historia Convulsivi Affectus octonariam periodum a multis annis observantis, per Clariss. Dnum. Gui. Cole, M. D. descripta & communicata. DOrothea Cook vidua, sexagenaria, Coffepola Vigor niensis, a triginta sex annis (triduo post nuptias) Epilepticis, nulla notabili ~ corripi caepit; qui quamvis sub morbi initium frequenter, nullo tamen ordine, recurrebant. Invasio tam subita erat, ut quae & aliis & sibi perfecte sana videbatur, nictu oculi in huV v 3 mum, [1116] mum, mente protinus orba, concidere soleret: quo in statu postquam velut exanimis, nullis ag tata convulsionibus, per aliquot horae minuta jacuerat, discussa tandem nebula ad se rediit. Aliquot post menses circa plenilunium & novilunium, imo saepius in die istis temporibus, invadebant paroxysmi, & ad duos vel tres dies recurrere perseverabant; reliquo interlunii tempore bene habuit. Post pauculos inde menses, qui prius duarum fere septimanarum observaverant periodum, tandem bis intra singulas, sed inaequaliter aequali distantia, diebus sc. Jovis & Saturni, cursus suos repetebant. Brevi post nuptias gravida facta est, faetumque solito tempore peperit, qui non ita multo post Epilepticus fato functus est; secundus item partus eodem modo periit: sed licet plures postmodum utriusque sexus liberos enixa fuerit, nullus tamen eorum ad hunc usque diem vel minimum ejusmodi effectus insultum perpessus est. Per tres circiter annos memorato ordine (variis licet tentatis remediis) invadere persistebant paroxysmi, donec tandem Empirici cujusdam plurimum decantato, nescio quo, remedio disparuerint, nec per aliquot menses redierunt; usque dum novi terroris occasione (ante potius, ut videtur, sopiti quam persanati) recruduerint. Hinc ad idem remedium iterum confugiebat: sed quod pridem tantopere profuerat, nunc nil levaminis attulit. Nihilominus secunda vice doctissimi, perque multos annos apud Vigorniaem merito celeberrimi, D. Johnson nuper defuncti) ope a morbo brevi convaluit, atque sana perstitit adusque famosum Vigorniense praelium,anno 1651 dimicatum; quando, capta a Cromwellio Vigornia, dum ubique mors & horror saeviebant, ipsa (non secus ac cuncti praeterea incolae) immani terrore perculsa, pristinorum insultum paroxysmorum iterum subiit; qui exinde irregulariter primo, & frequenter invadebant, postea sensim ad veterem redibant periodum. Dehinc varia, & a praefato D. Johnson, & ab aliis, usurpavit remedia, [1117] media, sed incassum omnia. Postquam per biennium inde typo isthoc recurrere perstiterant, tandem prae consternatione iterata diem invasionis mutarunt, atque primum bis hebdomadatim, tandem sola die Dominica (commotionis an sa isthoc die forte-fortuna ablata) ad hoc usque tempus invaserunt. Cujus quidem periodi, & symptomatum progressus sequenti modo se a tot annis habet. Die Jovis circa vesperam invadere incipit dolor in vertice, nec non pulsativus circa ossis sacri regionem, qui die Veneris, altius paulatim serpens, medium occupat dorsum: Vesperi diei Saturni immanior evadit (multum etiam urgente siti) & pauculis, postquam se in lecto composuerit, horis ad humeros usque, sensim auctus assurgit; quo ubi pertigerit, quae prius interdiu domestica obire valuerit munia, nunc sese vix omnino in lecto commovere audet, quod si, nisi admodum caute, sategerit, extemplo paroxysmum (secus non nisi post plures horas invasurum) eumque multo severiorem, certo accersit. Parum hac nocte, prae dolorum molestia dormit, qui caput nunc atrocius infestant: Horum cruciatus mane in turbulentam somnolentiam transit, cujus etiam causa toto die Dominico a lecto abstinere nequit; nempe matutinis horis dormitat quidem, sed inquiete, atque aliquoties e somno expergiscens potum exposcit, quo sumpto se iterum somno tradit. Hora circiter duodecima, si non sponte evigilet, astantium interpellatione excitatur, cibosque monita sumit, rerum omnium circa se transactarum adhuc probe conscia: dein statim in somnum relabitur (nisi verius animi torporem dixeris, quippe nec excitari amplius potest, nec cujusvis rei nunc actae memoriam retinet) cum frequenti corporis in lecto jactatione; quo ad sextam praeterpropter horam vespertinam detinetur. Hac hora ingruunt convulsiones, sed interpolatae, ad horas quinque eam exercentes; quae primo mitiores, tandem circa horam undecimam maxime [1118] ime violentae evadunt; per quarum intervalla oblatam Allam (tenuiorem enim potum ipsa, dum mente constat, vetat sibi in paroxysmo porrigi, noxam inde ventriculo imprimi experta) avide haurit. Elapsa hac hora redit, qua per tot horas caruit, mentis usura, omniumque deinceps agendorum notitia, verum reliqua noctis parte se irrequieta in cubili jactat, prorsus insomnis. Die Lunae, circa horam nonam matutinam, lecti taedium non amplius tolerare valens, ex eo surgit, sed toto die universo corpore dolet, & quamvis hoc die sat libere domum suam obambulet, jurisque nigri pocula hospitibus propriis manibus ministret, artus tamen rigidos quasi, adque motum parum aptos queritur, qui tandem somni placidissimi, sequenti nocte obrepentis, mulcedine torporem deponunt (nulla tamen accedente, sive per sudorem, sive urinam, sive alio quocunque modo, saltem sensibili, critica evacuatione; ut pronum mihi sit conjectare, materiam, ex cerebro detrusam, a sanguine resorberi, in fermentum pro novo paroxysmo excitando denuo maturandum) duorumque hinc vel trium dierum induciae conceduntur, donec novo aggesto fomite eadem denuo adornatur symptomatum scena. Nulla a multis retro annis admittere voluit remedia, utpote eorum infructuosa administratione tamdiu, ante hac lassata. Unum praeterea satis rarum occurrit, quodque forte mente eam minus constare suspicionem daret, nisi ubique notum esset, nervoso genere affecto, notabiles inde impressiones in animum fieri: Nempe a longo tempore persuasam habuit se, si extra fores se proriperet, paroxysmo confestim tentandam iri, proinde se intra proprios parietes continenter per aliquot annos clausit; cum vero ante viginti annos prae importuna solicitatione vicini cujusdam aedes caenatum adiret, statim atque in illas se receperat in eum, prout mens ominata fuerat, extra usitatam periodum incidit, ut necesse habuerit domum reportari, ubi solito graviorem perpessa est. Exinde [1119] de nunquam extra limen suum excessit, nisi cum aedes ante octodecim annos (in cathedra deportata) novis mutaret, quo momento, licet haud stato recursus die, invasere paroxysmi, perque decem dies continuos, bis in singulis invadentes, persistebant, donec tandem ad solitum redierint tenorem; Veruntamen pedem unum extra limen imo totum corpus,modo pollicis pedis summum apicem intra limen detinuerit,exerere & audet & solet; integro autem corpore vellatum unguem inde excedere nec audet,nec ullo pretio obtinueris,non si talentum obtuleris. Cum olim famosus ille Chiriater Greataraksius Vigorniae ageret, ad hanc adductus est, ut quid in tam raro affectu valeret ipsius manus experiretur: illa autem, audito hunc eo consilio appulisse, nondum tamen viso, in gravissimum paroxysmum incidit, qui non ante septimum ab insultu diem eam deseruit. Interea toto hoc tot annorum curriculo nullam extra paroxysmos vel intellectus, vel functionum caeterarum animalium, notabilem laesionem passa est, quin (cum bono, adque pinguedinem vergenti, corporis habitu, vultuque florido) non minus expedite, pro ratione aetatis, negotia domestica, adque eam quam exercet vocationem spectantia, exequi videtur, quam si nullo omnino, praecipue capitis morbo laboraverit. X x An Ab