Morid. Fig. 1. Septe 0 Via 1 Philosoph. Transact. No. 454. TAB. II. e d Fig. 5. Fig. 4. a Septentrio. c b VIII XII. Observatio Anthelii Vitembergae spectati; per J. Fried. Weidlerum Mathes. Prof. ibidem Primar. & R. S. Lond. Soc. communicata, in Epistola ad C. Mortimerum, R. S. Secr. D I E 18/7 Januarii A. 1738. quidam ex auditoribus meis, cum ante meridiem in campo prope Vitembergam agros dimetiretur, forte fortuna Anthelium, sive Solis imaginem e regione Solis veri versus septentrionem positam conspexit. Nimirum mane hora 8 caelum undique serenum, mox circa horam 9, e septentrionali plaga, nubes exoriuntur, ibique sensim [222] sensim & paullatim condensantur, temporis progressu hae in meridiem ulterius sese explicabant. Hora 9. min. 30. cum nubes obscurae fere verticem attigissent, apparuit in illis Sol Soli oppositus, pari magnitudine, rotundus, admodum splendidus, ut oculi ejus lucem ferre non possent, corona sive halone ovali cinctus. Diameter coronae major, Solis circiter diametros quinque, minor tres capiebat: Ipsa corona rubro flavoque coloribus exornata, parte rubra in Anthelium versa: Tractus nubium, reliquus intra coronam flavescebat, hinc inde etiam rubebat. In Anthelio decussatim sese secabant duae iridis portiones, sub angulo 60 fere graduum, utrimque in ortum & occasum flexae, & ad coronae ovalis peripheriam continuatae: Quales A. 1661. D. 6. Sept. Hevelius quoque cum Anthelio vidit, quemadmodum in tractatum de Mercurio sub Sole p. 176. narrat. Durabat spectaculum per horae quadrantem; cum enim nubes in meridiem longius extenderentur, & Solem verum occultarent, Anthelius evanuit. Ningit postea parum hora undecima: Mane lenis ventus ex media inter meridiem & occasum plaga spirabat. En figuram ab ipso spectatore mihi exhibitam, in TAB. II. Fig. 1. XIII. Oc