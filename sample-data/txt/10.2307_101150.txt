(74) An Extract of a Letter of Monsieur Hevelius, lately written to the Publisher, together with the Copy of a Letter of Dr. Wasmouth, giving a large Account of a new AstronomicoChronological Work, now by him preparing: Both deliver'd in the same Language, wherein they were written. PRaeterea cum nihil hac vice relatu dignum occurrat, quod vobis communicare possim; ecce copiam literarum ad amicum quendam meum exaratarum, de libri cujusdam, a Cl. Doct. Wasmutho, L L Orientalium Kiloni Professore, conscripti argumento. Titulus est perquam splendidus; miraq; Astronomis & Chronologis pollicetur; sed, num res ipsa promissis responsura sit, est quod valde dubitem. Profecto si praestare ea posset, omnes Astronomos maxima cura & molestia, multoque labore, qui nos diu noctuq; torquet, liberaret, nec foret opus imposterum Caelos tanto studio contemplari. Quid vestratibus, rerum Caelestium inspectoribus, hac de re videatur; numq; haec res absq; veterum & recentiorum observationibus eo, quo ille vult, deduci queat, haud gravatim exponas, quaeso. Sequitur ipsum Apographum Epistolae Wasmuthianae. Quandoquidem praesens fert occasio, per Clar. Tuam Magnifico vestro Hevelio, ceu Astronomorum aevi nostri Celeberrimo, quaedam mei, nunc sub manibus versantis, operis Astronomo-Chronologici praemetia communicandi; velim, Clar. tua viro summo per occasionem indicet, me, enata mihi ansa ex Dn. Calovii discussione Ravianae Chronologiae, moliri jam fere per triennium Opus quoddam Astronomo-Chronologicum; quod, uti a me conceptum, & maxima parte jam effectum est, sustinere posse, citra jactantiam, putem hunc titulum: Annales caeli & temporum perpetui, sive, mysteria Astronomo-Chronologica, a seculo abscondita, nunc per Dei gratiam detecta & evidenter asserta Libris III. Quorum primus (1.) destruet illam hactenus vulgatam Astronomorum hypothesin de duplici motu corporum Caelestium contrario; altero, primi mobilis, motu Raptus dicto, in occasum; altero, proprio secundorum mobilium, in ortum; ex quo propter impa(75) impares paribus temporibus motus, omnino statuenda ipsis venit inaequalitas arcuum Caelestium, adeoq; apogeum & perigeum cum excentricitate (eaq; quibusdam bisecta, aut plurium Epicyclorum) atque exinde motuum caelestium non apparens modo & optica qucad visum nostrum, sed & realis & physica inaequalitas (qua tamen indignius nihil perfectioni motuum illorum tribui posse, ipsimet in Riccioli Almagesto conqueruntur;) tum & universun varii & inexplicabiles ideo labyrinthi mobilium secundorum extruuntur, e quibus nullum unquam duxeris Ariadnae aut computi laboriosissimi filum; quibusque per Geometrica Schemata delineandis & explicandis docentes juxta ac discentes subinde fatiscunt viribus ingenii. At cujus loco unus nunc, isque intellectu facillimus a nobis asseretur omnium mobilium Caelestium motus simplex Spiralis, ab ortu in occasum, harmonico ejusmodo temperamento aliorum celeriorum, aliorum tardiorum, eorumque modo sublimius spiraliter ascendentium a terra, modo humilius eidem appropinquantium, ut per hane, aliorum post alios tardantium, seu remanentium spiraliter, diversitatem (non tam Astronomica aliqua Hypothesi, quam verae realitatis Thesi) omnia illa phaenomena, etiam directionum, stationum, & retrogressionum in planetis, non modo perfecte possint solvi, sed & causae evidentes tum illarum, tum progressionis (verius, remansionis pone sectiones vernales) stellarum fixarum versus ortum, nec non omnium aequationum prosthaphaereticarum inter motus medios & Veros (nunquam hactenus ab ullo Astronomo datarum) rite illinc patescant: Ruente hinc simul Systemate Copernicano (cum Scriptura S. adeo collidente, licet a plurimis & praecipuis hodie recepto) & veriori substituto, quod Ptolemaico sit affine, sed sine orbium diversorum realitate. (2.) Cum hactenus omnibus omnis aevi Astronomis confessa fit impossibilitas determinandi Annum Solarem Tropicum ad minuta usque, adco ut Ricciolus, post 50 sere principum Astronomorum diversas de eo sententias, adhuc fluctuet suo, nos interim, (uti de hoc, ita passim de aliis omnibus per totum Almagestum;) mihi per Dei gratiam, annum istum tropicum solarem in minutis usque Xmis ita determinare licet, ut non modo a priori evidenter & apodictice demonstrem, fieri id aliter non posse; sed & a posteriori demonstrationis meae veritatem evincam ex perpetua adeo computi mei cum annis civilibus & feriis aequincctialibus concordia, ut ab L 2 initio (76) initio mundi, uno continuo & simili filo temporum ac motuum, initia tropica omnium & singulorum annorum, tam in seculis praeteritis, quam hoc praesenti, ac proximorum, ante aut retro,& futurorum in (insinitum si dentur) praecise ca feria hebdomadica, hora ac minutis determinem, quibus ea evenisse & de inceps eventura, Ephemerides (correctiores subinde per observationes novas, alioquin, ex iisdem semper tabulis quibuscunque motuum si fuerint deducendae, quo plurium seculorum, eo magis aberraturae) concorditer exhibent: Quin imo, non solum tropica illa initia annorum, sed etiam, per exactissimas aequationes prosthaphaereticas diurnas, praefinio non minus praecise ipsos tropicos solis ingressus in unumquodque signum & quemlibet signi gradum, qua scil. feria hebdomadica, quaq; hora quibusque minutis singuli illi fiant singulis annis; Ephemeridibus hic pariter, quo recentioribus, eo minus aberrantibus ad paucules horas aut minuta: Astronomis ultro fatentibus, circa ingressus in signa aut gradus AEquinoctiales determinare se certitudinem omnimodam ad certas horas non posse; cum praefinitio mea ex uno semper aequabili temporum & motuum ducta ab initio mundi ad quodlibet datum temporis punctum continue deducatur, idque semper per minuta usque Xma, & temporaliter & localiter. (3.) Cum hactenus apud omnes in confesso sit, commensurandi motus solis cum motibus Lunae impossibilitas; unde bactenus Astronomis post quantamcunque observationum & calculorum diligentiam, postque omnes orbium, Epicyclorum atq; excentricitatum regularitates & irregularitates, aut variationes, semper tamen Luna adhuc audit & est Contumax Sidus: Mihi nunc, Dei gratia, adeo morigera factaest, ut non modo cujuscunque mensis Lunaris,tam Synodici,quam Periodici,dracon tici (seu latitudinarii) & Apogealis (vulgo Anomalistici) quantitates temporales praecise designem in ipsis minutis usque Xmis; tabulis quoque prolixe jam calculatis & in eam rem constructis (ita scil. ut semper respondeant phaenomena, seu Ephemerides correctiores; vanis alicqui suturis omnibus harmoniarum commentis;) sed etiam, quanti semper motus, tum medii tum veri, tum apparentes seu visi, Lunae, Periodici, Dracontici, & Apogeales, fiant, tam intra singulas Synodicas Lunationes, quam intra singulos annos solares Tropicos; & quantae in iis omnibus mediorum cum veris AEquationes prosthaphaereticae per totum M, contextum, quantiscunque seculis, semper respon(77) respondentibus & responsuris ubique phaenomenis: Unde & omnium Eclipsium totius M. praecisa tempora semper investiganda & demonstranda infallibilem temporum seu aetatis M. dare possunt elenchun pro computo chronologico. Atque haec omnia demonstro seu de luco, primum quidem e principiis apocatastaticis (restitutione scil. solis & lune, cum stellis fixis, prout initio mundi constiterunt; quam ex anni solaris tropici demonstrata praecisissima quantitate, & temporali & locali, perspectissime cognitam & definitam habeo;) inde vero a posteriori, per universalem perpetuamque mouum harmonicorum cum phaenomenis, quolibe tdato momento mundi concordiam comprobo. Liber secundus, apodictice hinc restituet universam fundamentalem chronologiam; cum & alias S. scriptura vet. testamenti sit fundamentum quidem multo verissimum Chronologiae, at variis variorum expositionibus & tormentis scripture ita labefactatum, ut in aetate mundi definienda, figendave Christi aera, ipsi chronologorum principes non annorum modo centenariis sed & millenariis, dessidere ab invicem deprehendantur. Liber tertius denique proponet veram hinc & solidam unionem temporum, qua scil. talis simul & semel fieri possit ac debeat correctio styli calendariographici, & gregoriani & juliani, ut nunquam deinceps aberrari iterum possit, aut ulla correctione iterata egeamus (quali laborat gregoriana illa, semper post 400 quosque annos denuo corrigenda, tridui ejectione; dum seil. non quaturno quolibet anno (uti hactenus) sed, ex caelistis nostri anni tropici forma & quantitate, in opere meoclarissime evicta, quinto quoque anno &, certis periodis, sexto demum fiat intercalatio seu Bisextilatio talis, quae non egeat exemptili iterum ullo per omne aevum (cum praestet non abstulisse, quam ad restituendum teneri;) qua ratione nunquam a caelesti tempore civili tempus abibit: Preut scopum hunc & finem unionis temporum exhibiturus sum orbi christiano, confirmaturusq;, deo porro juvanta; cujus auxilio, intra annum, partem operis potissimam typis mandari posse spero. Quid super his magnifico Dn. Hevelio, aliisque Vestratibus, hujus stuaii peritis, videatur, rescire avidissime desidero. Hucusque Dn. Wasmuthius; qui ne spe & promissis suis amplissimis excidat, vehementer optamus. An 