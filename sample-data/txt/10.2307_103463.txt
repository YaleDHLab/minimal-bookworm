(150) VII. De eodem Phaenomeno Genevae viso, Epistola Viri Clarissimi Domini Johannis Ludovici Calandrini, Math. Prof. Ordinar. Genevae, ad Jac. Jurin, R. S. Secr. Dabam Genevae Kal. Nov. 1726. D I E Saturni 19/8 Mensis Octobris, hora sexta & dimidia vespertina, Aurora Borealis fulgere caepit, Phaenomenon vobis quidem satis familiare, nobis vero ex seniorum sententia plane novum, sed tam illustre, & circumstantiis a vulgaribus in Transactionibus saepe descriptis tam diversum, ut de eo audiisse fortasse non pigebit. Primo quidem, qua hora dixi, Arcus lucidus visus est, cujus medium stabat in Horizontis Septentrione, extremitates ad Arcturum in Occasu, & ad Pleiades in Ortu, 40~ altus; lucidus satis, ut Solem e Septentrione jamjam ortum ire diceres; sed hic nihil est novi. Post horam septimam, quasi violenti incendii flammae, vel continua fulgura totum albicantis arcus locum occupaverunt. Serpebant ex Horizonte ad caeli fornicem haud absimiles veri furni flammis, extremitates arcus rubicundo atrove fulgore vulgum terrebant, ipsae flammae in atrum fumum desinere videbantur, ita ut diem Domini instare mulierculae non dubitarent. Caeleste hoc incendium plusquam horam duravit; Scenaque mutata, ex Horizonte exilire columnas, quae ad Zenith pertingerent, visum est: Ex eadem supradicta bafi, corona in extremitate Phaenomeni tum occidente & cornu Tauri inferiore ab altera parte surgente, columnae plus minusve latae, 60 aut 70~ altae, tria vel qua(151) quatuor minuta durantes, paulatim evanescentes, vel prius in igneum colorem versae; post aliquod tempus cessarunt columnae: tum Aurora Borealis ut primum fulsit, cui ante decimam successerunt flammae vehementiores quam prius, quibus cessantibus columnae circa undecimam visae sunt, magis diutinae, & 120~ plerumque altae: Rursus Aurora, mox flammae, postea columnae, atque ita ad tertiam usque, qua videbantur adhuc Phaenomeni relliquiae. Ultra luculam, quae semper Septentrionalem, quam dixi, caeli partem illustrabat, majoris Ursae stellae parum fulgebant. E Vesontio, quod 90 milliaribus hinc distat, eodem modo visum fuisse Phaenomenon accepimus. Arsit interea unum ex illis Meteoris, stellae cadentes dictum, quod ultra Phaenomenon arsisse visum est. Ex reflexione Solaris luminis a partibus Atmosphaerae Borealibus congelatis Auroras Boreales formari dictum est: Sed flammas adeo notabiles quo pacto explicentur non video. Si ab exhalationum incendiis ortum hoc Phaenomenon censeatur; Aurora Borealis Phaenomeni comes, columnae, duratio Phaenomeni, & ipsius in eodem loco statio, negotium facessent. Joh. Lud. Calandrini. V 2 VIII. An 