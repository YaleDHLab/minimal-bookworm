II. Editoris Recensio Experimentorum circa Ambram Gryseam a Domino Joh. Browne, R. S. S. ~ a Dno. Ambrosio Godofredo Hanckewitz, R. S. S. institutorum, cum D. Neumanni, R. S. S. Experimenti sui vindicatione. MAndatum fuit Chemicis expertissimis Regalis Societatis sociis dignissimis Dnis Browne & Godofredo Hanckewitz, ut Operationem de Ambra grysea a clarissimo D. Neumanno chemiae professore & R. S. S. institutam sedulo repeterent. D. Browne, cum censeret clarissimum Dn professorem nimis parvam quantitatem, scilicet Drachmam unicam, in experimento suo adhibuisse, sumsit Ambrae gryseae unciam & semisse, cum terra cimolia alba siccatissima (qua semper utitur ad salem ex (438) ex Succino eliciendum) in pulverem redactam, quam Retortae inditam variis Caloris exposuit gradibus: obtinuit primo phlegma aquae purissimae instar pellucidum, dein Spiritum Cerevisiae instar fuscum, huic succedebat oleum colore magis fusco, ultimo habuit, per ignem fortissimum, Balsamum spissum, nigrum. Ex quibus oleum quidem & Balsamum cum illis, quae ex Succino prodeunt, odore tenus convenire fassus est, sed nullum omnino salem acidum volatilem, uti ex Succino, elicere potuit, nec Spiritus hic Ambrae gryseae ullum motum cum alcalicis dedit, quemadmodum ille ex Succino tali sale acido abundat. Illud autem acidum volatile, singulare Succini Criterion reputat. Residuum quoque ex Succini distillatione, durum est, nigrum & Gagatis instar, ex hujus vero distillatione, cimolia remansit pulvis, nigredine solummodo tinctus. Cum nullam igitur Aciditatem, nullam volatilitatem per totam operationem deprehendere potuerit, an Ambra grysea sit Excrementum animale necne, in dubio relinquit: sed notat omne suaveolentum, omne gratum lenissimo igne perire. D. Godosredus, primo duas Ambrae gryseae uncias duplici Arenae albae purissimae ponderi mistas ex Retorta distillavit; secundo alias duas uncias similiter distillavit, habuitque in utraque operatione oleum limpidum, & residuum bituminosum: oleum per se rectificatum dedit phlegma saporis grate subacidi, quasi aceti dilutioris, & deinde sequutum est oleum limpidum, balsamicum bituminosum, petroleo simile: tertio distillavit semiunciam Ambrae gryseae per se, eademque per ignem satis moderatum obtinuit; postquam ad summam siccitatem Ambram gryseam distillaverat, (439) laverat, ursit residuum igne maximo, & remanserunt ultimo grana tria Terrae albae salinae, cum acidis modice effervescentis vel Aeri humido expositae per deliquium fluentis. Cum ex carbone ceu Residuo nigricante duarum primarum operationum nullum salem volatilem, nullum elicere potuerit phosphorum, pronuntiat certissime Ambram nec animale quid, nec Excrementum animalis esse; phosphorum enim ex omnium notorum Animalium excrementis obtinere potest, uti ample explicuit in Transact. No 428. Ambram igitur statuit esse Bitumen ad Succinum proxime accedens; verum autem Succinum esse, cum salem acidum volatilem, similem illi ex Succino, non praebeat, haud concedit. Reiteravit denuo Experimentum, cum Ambrae gryseae & vitri pulverizati partibus aequalibus; quia suspicio oriri poterit in Arena haesisse terrae alcalicae aliquid, quod acidum ex Ambra, siquid in ea extiterit, absorbuerit; sed operatio exhibuit iterum eadem, nisi quod phlegma saporem salis neutri, quippe non acidi praebuerit; & post ignem vitri pulverem fundentem, Residuum bituminosum liberum a massa vitrea, ei incubuit carbonis instar nigri, & sese per totam Retortae faciem internam ad collum usque,florum ceu floccorum nigrorum,tenuissimorum quidem & splendidorum instar disperserat. Omnis circa haec Experimenta Lis facile componi potest, si Ambra grysea quasi substantia mixta ex variis peregrinis conslata consideretur uti caetera mineralia, & non quasi corpus simplex purum uti metalla; nulla enim minera metalli cujusvis, exempli gratia plumbi, in omnibus portiunculis aequalem metalli vel admixti certi mineralis quantitatem exhibet, <inferred>similiter</inferred> (440) similiter Ambrae gryseae portiunculae variae easdem quantitates salis illius acidi non continent; uti videmus in Experimentis Godfredianis, ubi in uno phlegma saporem subacidum, salis istius signum indubitabile, in alio saporem habuit salis neutri, & portiuncula illa a D. Neumanno examinata plus aliis istiusmodi salis continuit. Sal praeterea, quo plus oleo irretitus est, eo~ difficilius separari potest. Eodem modo evenit in Experimentis quibusdam de Calce viva, referente D. Neumanno in literis ad D. Godofredum datis, ubi scribit, illa aliter in Anglia, aliter in Gallia successisse; unde Gallus quidam eadem reiterans, quae in Anglia certo modo successerant, cum in Gallia eodem modo non responderent, omnino falsa esse declaravit. Clarissimus Neumannus praeterea in aliis literis ad Illustrissimum R. S. Pr. Dn Sloane scriptis declarat se nolle, quod intelligatur se dixisse (p. 421.) Ambram gryseam esse revera Succinum, sed tantummodo esse ex genere Succineo, vel Bitumen quidem ad Succinum proxime accedens, quod Ratio fuit veteribus, cum utramque AMBRAM appellaverint, illam Citrinam, hanc odoriferam. Addit denuo de sale isto acido volatili, cujus granum unum vel alterum obtinuit, se falli non posse, nam in Aqua, uti sal solvebatur, syrupum violarum, uti alia acida, colore tingebat rubro; & volatilis est, quippe qui distillatione ascenderat. III. An 