(56) VI. Observatio de faemina, quae, non obstante vaginae uteri coalescentia, infantem peperit. AD faeminam ruri habitantem in puerperio enitentem, ante aliquot septimanas accercitus eram quae parturientis doloribus per bidnum laboraverat, absque ullo tamen Effectu nam ne guttula quidem sanguinis aut aquae adhuc effluxerat, vetula obstetrix quae prius aderat mihi venienti retulit, se nunquam quampiam Visitasse, cujus Uterus tam clausus erat, quod cum exploraveram ita se habere sensi, nam Vagina Uteri (paulo supra ductum Urinae) firmiter coaluerat & latera ejus tam arcte unita erant, ac si semper Unica essent membrana, nam specillo non daretur transitus versus Uterum (nisi membrana prius perforata) ab ejus marito interrogabam quam diu Vulva tam clausa esset, respondit per quinquennium, viz. a tempore prioris puerperii, quo dificili partu huic obstetricaveram; quod coalescentia tam arcta erat non tactu solum, sed visu deprehendi: rebus sic habentibus, puerperii ejus spem penitus objeci, sefellit me tamen conjectura, nam post integram fere diem, multos sortesq; Enixos, una cum auxilio manus obstetricis aliquantulum aperta (& ni fallor lacerata) erat membrana, adeo ut digito minori daretur ingressus: hanc apertionem (ut ad partum conduceret) per speculum matricis dilatare visum est, hoc facto magna hemorrhagia statim sequebatur, unde infaelix faemina ita debilitata erat, ut sex vel septem horis a partu infantis mortuae expiravit. In animo etiam, atque etiam volutanti, quomodo fieri posset ut in utero conciperet haec mulier, ad quem membrum Semenve Virile nunquam accederat, mihi in mentem venit opinio doctissimi Harvaei nostri in libro de generatione divulgata (cui ob hanc demonstrationem assentire cogor) viz. (57) viz. quod faetus non formatur ex semine masculino in uterum ejecto, sed tota massa Sanguinis (quasi per contagium) vim plasticum a Semine virili accipiens ovis uterinis communicat, unde fiunt fertilia, & eo magis cum illo sentio, quoniam scio hanc faeminam Infantulum vehementur appetiisse, unde procul dubio eo majori desiderio cum virorem habuit, & maxime probabile videtur quod inflatis mulieribus instante coitus Spiritus eo tunc temporis affatim affluentes effluvia aliquot a semine virili attraxerunt, Sanguinisq; massae & deinceps ovis Uterinis Faecunditatem communicarunt. Nota quod non obstante hac clausura frequenter per menses purgata erat antequam utero concepit. VII. 