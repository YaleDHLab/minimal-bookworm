Johannis Freind, M. D. Oxon. Praelectionnm Chymicarum Vindiciae, in quibus Objectiones, in Actis Lipsiensibus Anno 1710. Mense Septembri, contra Vim materiae Attractricem allatae, diluuntur. EMittenti mihi Lectiones Chymicas, suspicio fuit, ne in Chymicorum offensionem caderem, quod nullo Authore artem utilissimam Fabulis atque Opinionum commentis, quibus isti quidem jam nimium diu eam incluserant, exuere ausus sim, suaque in luce integram collocare: Eos autem, qui aliquo veritatis Studio ducerentur, ita aequos fore confisus sum, ut Scriptori gratiam ha bituri essent, qui in hac Philosophiae parte novum aliquid ediderit; ipsamque primus ad naturae principia, firma scilicet atque indubia, revocarit. Sed res ea, secus atq; ego existimaveram, accidit: Actorum quippe Lipsiensium Editores, qui neque Experimenta a me prolata, neque modum, quo ea ad naturae leges perpendere aggressus sum, ne attingunt quidem; principia ipsa, quae jamdiu pro certissimis habita sunt, quibusque innititur mea omnis rerum Chymicarum explicatio, convellere sunt conati. Hocque primo impetu faciunt, posthabita libri ipsius enar(331) enarratione, ne quis ad legendum non praeoccupatus accederet. Et certe minns aeque ferenda est haec eorum cavillatio, quoniam extra Provinciae suae fines evagati sunt, id enim unice prae se ferunt isti Literatores & quasi Indices Librorum, ut quid in quoque Scripto contineatur, compendiaria quadam opera simpliciter fideliterq; recenseant, legentis interim Judicium relinquant integrum ac liberum. Pro fundamentis Theoriae Chymicae habui principia, ipsamq; argumentandi Methodum, quam Mathematicorum Princeps in Philosophiam intulit Newtonus: Qui quidem Vir, admirabili quo est ingenio, ad res Physicas promovendas certam patefecit viam, naturalemq; Scientiam tanto rationum pondere stabilivit, tam incredibili rerum inventione locupletavit, ut ad eam illustrandam plura praestiterit quam omnes omnium gentium Philosophi. Hoc itaque sagacissimi Viri institutum, quia Editores latere visum est, paucis aperiam: Ostendamque totum id, quodcunque est quod jam in hoc cognitionis genere exploratum atque perspectum habemus, ex hac ipsa ratione ac via fluxisse. Porro etiam Argumenta, quibus ad hanc Physicae Doctrinam refutandam usi sunt, ex falsis, quas de hac re imbiberint, Opinionibus promanasse planum faciam; pluresque istiusmodi, quas adducunt, ratiunculas contra illa, quae ipsi amplectuntur principia, quam contra Newtoniana proferri posse. Cartesiani, ijque fere omnes, qui se magistros Philosophiae Mechanicae dici volunt, rationem hanc perpetuo tenuerunt, ut Hypothesin aliquam sumerent seu figmentum, quod nullibi nisi cogitatione fingentium existit: Deinde, ut verbis neque perspicuis neque desinitis comminiscerentur, quo demum modo omnia ad hujusce Hypotheseos normam efficiat natura. Aliam omnino Newtonus insistit viam: Nihil ille fingit, nihil pro arbitrio suo assumit; id solum quod Experimento & Observatione notatum, sensibus omnium patet, pro rato habet: Ex his principiis certissimas Mathematica ~ elicit B b b 2 con. (332) conclusiones, quas deinde ad alia Naturae Phaenomena explicanda felicissime accommodat. Hanc insistens viam elegantissime demonstravit, Planetas motu Elliptico circa Solem versari, areasque temporibus usque respondentes describere: Satellites itidem ad eandem normam circa Planetas, quos ut comites perpetuo consequuntur, volvi. Hinc extra dubium omne posuit Planetas ad Solem, Satellites autem ad Planetas primarios se inclinare & tendere: Hanc autem inclinationem in ratione Distantiarum duplicata decrescere: Inesse porro immutabilem quibuscunq; corporibus vim, qua itidem in sese mutuo ferantur: Et inde fieri, ut Lunae in Terram inflectio, idem plane valeat ac gravitatis vis, atq; accessum recessumque Maris efficiat. Inclinationem hanc sive attractionem quidam, si ita lubet, qualitatem occultam nuncupent~ & erit credo semper occulta: neq; enim adhuc ex Editoribus quemquam extitisse video ita in penitiore Philosophia perspicacem; qui docere in se susceperit, quo modo, qua vi Mechanica Attractionem illam exerceat natura. Sed utcunq; haec Naturae vis, si causam spectemus, occulta sit, minime tamen figmentum, sive Hypothesis (quod in eorum principia, ipsis etiam fatentibus, cadit) appellari potest; cum eam aeque revera existere ac Solem aut Planetas, luculentissimis Argumentis confirmetur. Quod si sit hujusmodi principium, quod in materia omni perpetuo insidet, quid vetat quo minus id ad rem suam accommodent Philosophi, explicentq; nobis quo modo effectus plurimi, quos quotidiana animadversione notamus, vim inde suam atque Originem derivent. Pariter observatione diuturna clarissimisq; Experimentis varium illum, quo radij Lucis refringi solent, modum exploravit idem Newtonus; hincq; ita feliciter lucis colorumq; naturam admirabilem aperuit, ut hanc Optices partem ante eum non nisi tenuiter admodum & nugatorie pertractatam fuisse omnes ultro agnoscant. Hanc (333) Hanc adeo rectissimam esse constat, quam Philosophi in Scientiae pervestigatione tenere possunt, rationem, ut primum multiplici experimento corporum naturas viresq; perquirant, deinde posthabita omni causarum, unde eae fluxerint, indagatione, Phaenomena, quae cujusq; virtutem ingenitam sequuntur, enucleent atq; exponant. Hac ipsa via ingressus Divinus ille Archimedes leges tum Mechanicas tum Hydrostaticas exquisivit, dum interim neque Gravitatis neque Liquoris causam aut statueret aut investigaret; ea solummodo quae sensuum cognitione percipiuntur pro principijs habens, utriusq; Scientiae rationem pulcherrime evolvit. Ita etiam Galilaeus, quanquam nullam de Gravitatis causa Hypothesin commentus est, motus tamen celeritatem, quam gravia corpora cadendo acquirunt, investigavit, projectorum impetum & cursum, pendulorumq; reciprocationes primus explicuit: Eaque Scientiae fundamenta posuit, quibus celeberrima Physicorum inventa hodie innituntur. Quid? an non in Optica illustranda amplissimo cum fructu progressi sunt Mathematici, duobus principijs, altero Refractionis, Reflectionis altero, concessis; utcunq; alterutrius causa paucissinis adhuc innotuerit? Si quid ponderis Editorum, Authoritas habeat, praeclara haec acutissimorum hominum inventa omnino repudianda sunt, quia scilicet ex ijs corporum virtutibus, quarum initia causaeq; prorsus incognita sunt, ducuntur; nec sine qualitate illa occulta verae Philosophiae <inferred>principijs</inferred> confundente, & in antiquum Chaos reducente, <inferred>commode</inferred> explicari possunt. Video claris. Wolfium in Aerometria, gravitate Aeris, tanquam concesso principio, usum esse; atque eo quidem multa Naturae Phaenomena haud absurde expedivisse: Qui tamen gravitatis causam Mechanicam ratiocinatione ne attingit quidem; nec credo ullam unquam Hypothesin ad causam hanc explicandam accommodatam fuisle, quam ipse Wolfius a vero alienissimam esse non facillime probare possit. An huic igitur (334) tur objicient Editores, quod Scientiae Physicae occultam qualitatem invexerit? In hac quidem Gravitate explicanda, quam sensu percipimus, longissime omnium processit Newtonus: Eam quippe a vi attractrice, quae per omnem se undequaque materiam disseminat, oriri commonstrat. Vim hanc Editores, pro sua in rebus Philosophicis authoritate, figmenti vocabulo appellant; sed quo demum loquendi Jure id, quod in rerum natura existere ostenditur, figmentum dici queat, ne intelligi quidem potest. Illam certe Attractionis Speciem, quemadmodum in toto Planetarum Orbe dominatur, luculentissime exposuit Newtonus; neque adhuc videre contigit, quid contra Viri perspicacissimi Demonstrationes objectari possit. Alterum hoc Attractionis Genus, quae in Distantiae ratione magis quam duplicata decrescit, & revera existere, & vim suam in minutissimis corpusculis acriter exercere, plura mihi praesto sunt quae probent Experimenta, quam unquam ad demonstrandam Aeris Gravitatem allaturus est Wolfius. Quorsum igirur Principia, quibus ratiocinatio haec omnis nititur, in altero Argumento pro commentitijs habere licet, in altero non item? Experientia comprobatum est, radios lucis quae a Sole, stellis inerrantibus, vel etiam ab eo, quo utimur igne, dimanat, versus oras solidorum corporum aequaliter allici; ea autem immutabilis naturae lex est, ut ubicunq; sit Actio, ibi una non possit non esse Reactio: Itaq; vere & jure conclusuri videmur, Principium hoc, quod Attractionis nomine vocamus, tum revera existere, tum per universam omnino materiam diffundi. Quod licet in omni materia inhaerescat, id tamen in minutissimis corpusculis vim suam ad sensum magis patefacere demonstravit Vir in Physiologia acutissimus D. Keillus. At aiunt, Talibus semel admissis, apertaq; fingendi licentia, mox erunt qui alias qualitates occultas, seu quas ipsi agnoscunt absolute inexplicabiles, comminiscentur, & paulatim ad vetera ignorantiae asyla redibunt. Si detur vis attrahendi, (335) hendi, seu Sympathia, quidni pari jure detur vis repellendi, seu Antipathia? Ita facile etiam dabitur Antiperistasis, dabuntur qualitates emissae per modum specierum cum suis Actu potentialibus, dabitur funiculus Lini Attractivus, dabitur in Materia eadem Variatio Extensionis, non apparentis tantum, sed etiam verae. Itane incaeptant, si detur vis Attrahendi; cum eam dari Experientia ipsa apertissime demonstrat? Non est hoc Opinionis commentum ad alia Phaenomena explicanda excogitatum, sed est per se constitutum a Natura Phaenomenon; adeoque quanquam sibi plaudant Editores, quod hujusce Sententiae fautores ad absurdum quid deduxerint, omnis tamen illa, de qua se ita fidenter jactant, huc tandem redit Argumentatio; nempe si unum aliquod Principium, quod in rerum natura existere observatione certa compertum est, concedimus, ideo etiam oportet alia, quae nusquam extiterunt, approbare; uti verbi gratia, si Gravitatem agnoscimus, quam corporibus quibuscunq; inesse certo animadvertimus, quanquam illius causam prorsus nescimus, idcirco fabulas Philosophorum omnes & commenta amplecti necesse est, quae nec Experientia ulla confirmari, nec ratione Explicari queunt. Si hoc sit Mathematicorum more ratiocinari, satius est profecto ad vetera quaevis ignorantiae asyla redire, quam hanc argumentandi licentiam aperire. Sed vim Attractricem in eo maxime oppugnant, quod rationibus Mechanicis minime illustrari possit. An igitur volunt, ut nihil in rem Physicam introduci debeat, nisi cujus ratio & causa perspecta sit? An Editorum aliquis Elaterem aeris, qua vi Mechanica constitutus sit, unquam explicuit? Eum tamen & Philosophi omnes ultro concedunt, & ad multa Naturae Phaenomena enodanda felicissime accommodari una mente consentiunt. Fabro, utiq; id libenter damus, ut Horologij artificium intelligat, quanquam interim gravitatis Elaterisque, ex quibus quidem pendet omnis rotarum conversio, rationem penitus ignoret: Hoc idem Physico denegabimus? Qui vim illam, (336) illam, qua universa corpora aguntur, & suo quaeq; motu atque ordine diriguntur, investigarit, qui potentiiae hujusce motricis Leges definire, easq; ad praecipua Naturae Phaenomena explicanda adhibere poterit, tametsi cuinam causae vis illa omnium gubernatrix ortum debet, plane se nescire fateatur, illum de naturae viribus & Machinatione nihil prorsus scire, nihil animo percipere dicemus? Quod si hoc Attractionis principium ad fontes usque suos persequendi studio teneantur Editores, faciant quod lubet; hanc ijs gloriam ultro relinquit Newtonus, satis praeclare secum agi ratus, si modo eorum offensionem effugiat, quod involutum longeq; difficillimum problema explicandum in se non susceperit. Non me latet quod Cl. L. quem quasi Numen aliquod suspiciunt Editores, in Specimine illo, quod vocabula Eleganter sonante nuncupat, Dynamicum, planissime scripserit, Vim Activam seu nisum intimam corporum Naturam constituere. Vis haec sive Nisus, si quid velit recte intelligo, idem est ac propensio illa mutua, quam corporibus quibuscunq; insitam diximus; quamqne multo ante patefecerat Newtonus, quanquam ea materiae naturam contineri nuspiam asseverarit. Si vera sit L-ij seutentia, nobis aequo jure Extensionis Soliditatisq; causa quaerenda est, ac Attrahentis hujusce, quod omni materiae inest, Principij ratio excutienda. Hoc autem posito fundamento, effectus omnes quos in hac universa mundi Machina contemplamur, ab ipsa materiae constitutione necessari in originem deducunt. At mihi quidem intima corporum natura ita parum explorata est, ut longissime absim, qui affirmem vim hanc aeterno rerum faedere illis intermisceri, & eadem naturali colligatione, ac Extensionem Soliditatemq; inhaerescere. Sane ita valde laborare videtur haec Sententia, ut Argumenta, quae in contrarium afferre proclive esset, vix recenseri, nedum refelli possint. Quod si cum Cl. L-o sentiant Editores, non video cur amplecti nolint principium, quodille (337) ille ita apprime necessarium judicat, ut id in intima eorporum natura constitutum esse pronunciet. Cum vero ex motu corporum omnium constet, Attractricem hanc potentiam revera existere, si eam neque Materiae necessario ingenitam, neque rationibus Mechanicis explicandam esse censeant, haud absurdum aliquid credo aut Physico alienum facturi sumus, si eam in Voluntatem Dei resolvimus: Legemq; universam esse statuimus, qua omnis haec Mundi Moles gubernatur & regitur, corporumq; vario utcunq; motu labentium convenientia atq; concentus servatur: quanquam quidem haec ipsa potentia, non minus quam naturae constructio omnis, a divina voluntate unice manaverit. Illi vero, qui nullam hujusmodi legem agnoscunt, sed universum Physices negotium, non modo quoad proximas, sed remotissimas etiam causas, suapte natura & mechanica quadam ratione geri volunt, ita ut nihil sit quod non ab ipsa materiae vi immutabiliq; motus conditione proficisci putent, quid aliud agunt, nisi ut cum Epicuro notionem ex animo hominum evellant cuncta providentis atque moderantis Dei; argumentaque suppeditent, quae in rem suam traducant impij? Quicquid vero de hac Attractrice virtute statuendum sit, minime dubium est, rerum naturam sine principio quodam actuoso non posse consistere: Quippe corpora, utcunq; in motum semel excitata, si deinde ijs suo more uti liceret, vicissitudines suas certo tempore haud ita constanter conficerent. Hoc cum ita necessarium perceperit acutissimus L-, pereleganter conclusit, quod agere sit character Substantiarum. Ubicunq, autem vis haec omnia ciens atque agitans motibus suis sita sit, in occultam quandam qualitatem resolvatur necesse est; aliam enim illius causam, quam divini numinis voluntatem, frustra hactenus quaesivimus. Nonnulli autem, qui sibi in rebus Mechanicis acutius cernere videntur, vim hanc in AEthere vel in Fluido quodam admodum subtili collocant; quos sane interrogare velim, quid tandem sit, C c c quod (338) quod illum aethera agat, & in motione perenni continuataque tueatur? Unde fit, ut motus omnino contrarij se invicem non extinguant? Quid sit porro, quod motus hosce ea facultate instruat, ut suum singuli opus proprium sibiq; aptum efficiant? Haec omnia ex occulta qualitate, quam in aethere sitam esse volunt, oriri necesse est. Etenim si hanc Hypothesin ad naturam revocamus, facile <inferred>patebit</inferred> plures ab ijs intromitti occultas qualitates, quam sunt quae explicanda suscipiunt Phaenomena. Quanto rectius ille in Philosophia sua Newtonus? Qui principium non nisi unum, idq; simplex maxime, & observatione confirmatum sibi dari postulat, Et speciosa dehinc miracula promit. Sed quanta obscuritate laboret, quamque infirmis rationibus fulta sit tota illa aethereae cujusdam virtutis, aut subtilis fluidi Hypothesis, nullum clarius, quam ex ijs quae de hac re disserunt Editores, peti potest argumentum. Aiunt quippe, Haec omnia sine qualitate illa occulla attractrice, vera Philosophiae principia confundente, & in antiquum Chaos redigente, commode explicari posse, partim etiam a viris doctis explicata esse. Hunc adeo ob finem, statuunt plurimas materiae particulas Sphaera quadam magnetica fluidi Subtilioris esse circundatas, cujus motu (ut in Magnetibus nostris fieri videmus) attrahant se invicem, aut repellant, aut ad situm convenientem disponant, quoties scilicet libertatem aliquam sint nactae. Quid quaeso est Sphaera quaedam magnetica, nisi aliquid admodum occultum? cui utiq; adsciscitur quid adhuc occultius, scilicet Magnetismus. Unde fit, ut haec materiae subtilis Sphaera corpori, cui circundata est, perpetuo comitem se praebeat? Res quidem ipsa postulare videtur, ut corpus, cum semel motu impresso locum mutaverit, Sphaeram hanc itidem ambientem post se relinquat: quippe si terra novo aliquo impetu acta alium prorsus cursum iniret, ex legibus Mechanicis satis liquet, quod non Atmosphaera modo, sed quicquid a Terra liberum solutumq; esset, facto dissidio, sua se in sede contineret. Quid igitur in hoc rerum (339) rerum statu concludendum est? An quod occulta quadam qualitate Atmosphaera haec motum corporis continuo sequatur? An quod vi etiam occulta, altera materiae subtilis Sphaera de novo gignatur? Utut sit, libenter discere velim, quaenam demum ea qualitas sit, quae Shaerant hanc Magneticam in motum cieat? cujus generis motus ille sit, & qua potissimum ratione excitetur, qui efficit, ut materiae particulae attrahant se invicem, aut repellant, aut ad situm convenientem disponant? Quot tandem occultas qualitates ad singula Phaenomena explicanda accersere coacti sunt, dum unam illam & simplicem rejiciunt, quae per universam naturae fabricam se diffundit, & plurimis Phaenomenis solvendis tam praeclare inservit. Id vero in Editoribus satis mirari nequeo, quod qui contra vim attractricem ita acriter dimicant, & sine ea omnia commode explicari posse contendunt, eam tamen in hoc suum de rebus Physicis commentum ipsi transferant: Nec ab attractionis Vocula, quae quidem ijs ita eleganter sonare visa est, abstineant, ut ignorantiam suam palliare possint: Loquuntur enim de Sphaera quadam fluida, quae ATTRAHIT, repellit, & ad situm convenientem disponit. Cum nihil veri sit in hac Sphaerae subtilis fabula, cavendum cerre fuit, ne desideraretur ista, quae rem verisimilem redderet, convenientia. Facillimum profecto esset, naturae Phaenomena omnia ad hunc modum illustrare; mirifice quippe rerum causas expedit Sphaera Magnetica fluidumq; subtile, atq; etiam maxime inter se pugnantia conciliat. Atq; hoc quidem quod de materia subtili Viq; Magnetic~ excogitarunt figmento (dum agendi ratio ab inventoribus fere intacta relinquitur) nullum praesentius ignorantiae asylum; etenim omnes illas occultas qualitates, quae hactenus in Philosophiam irrepserunt, longe multumq; superat. Nemo certe non videt, quam ficta haec omnia atq; commentitia sint, cum neq; quale sit hoc subtile fluidum, neq; etiam si ullum omnino sit, aut observatione animadverti, aut ratione colligi possit. Dispiciat itaque C c c a Lector, (340) Lector, an non ea quae in veram, h. e. Newtonianam Physicen intentant argumentandi tela, in hanc ipsorum infelicem Philosophandi rationem fortius retorqueri queant. Ea omnia quae pro certis atq; ratis <inferred>jactanter</inferred> satis venditant, vana prorsus sunt & fabulis referta, nulla observatione aut Experimento nitentia; quae etiam si pro veris concessa fuerint, eo occultarum reconditissi narumq; virtueum agmine stipantur, ut facilius multo sit Sympathiae, Antipathiae & Antiperistaseos naturam cogitatione complecti. Hujusmodi nimirum Hypotheses hoc vitio laborare semper comperi, ut obscurius quid magisq; difficiles explicatus habeant, quam res ipsae, quibus eae explicandis accommodantur. In illa vorticum Hypothesi, quae ijs ante caeteras omnes arridet, rationem nullam afferunt, cur materia fluida curvam semitam affectet, seseq; circa centrum torqueat, cum ea sit corporum omnium natura, ut rectis lineis ferantur: unde tot vorticibus cautum est, ne in cursibus suis se invicem perturbent & impediant; unde per eos transeant Cometae, motuq; prorsus contrario, ac ipse vortex, versentur; tantumq; absit, ut illius incitatissima conversio eos interpellet, ut in suis, quos circa Solem conficiunt, orbibus, ad eandem ac Planetae normam dirigantur, seseq; versus eum pari modo inflectant. Hac adeo Vorticum Hypothesi in eos se laqueos inducunt isti Philosophandi artifices, a quibus nunquam expedire se possunt: in qua tamen positum est omne hujusmodi Philosophiae fundamentum. Quum ad Phaenomenon aliquod explicandum accedunt, ad illorum nutum praesto est subtilis materia, quae modo motuq; admodum ignoto atq; inexplicabili rem quam velint efficiat. Num Philosophiam magis sapiunt haec, quam si quis dixerit id a Sympathia, Antipathia, vel occulta aliqua qualitate proficisci? Num haec Philosophandi ratio non aeque ac illa quam vellicant, in Asylum ignorantiae cessura est? Et si consuetudini fictis hisce fabulis indulgenti obsequimur, quidni (341) quidni caetera etiam, quae ab hominibus ad comminiscendum ingeniosis fingi possunt, amplectamur? Quam longe alia dissimilisque est vera Philosophiae instituendae via! in qua nihil ponitur, nisi quod in ipsa rerum natura constitutum esse observatio evidentissima declarat; & quanquam principii, quo utimur, causa & origo delitescat, ex eo tamen multa, quae quotidiano usu animadvertimus, fluere & pendere possunt. Itaque ingenui est Philosophi primo corporum virtutes experimentis elicere, deinde, ubi eae diligenter exploratae stabilitaeque sint, distincte & perspicue commonstrare, quinam illas effectus sua sponte consequantur. Neq; ulla credo tanti esse Adversantium argumenta, quae hanc veri investigandi rationem evertant. Etenim si principia & postulata vim suam omnem in Experimentis positam obtineant; si propositionibus concessis & rite praemissis, nihil contra Dialectices leges conficiatur, conclusio non potest non esse certissima: Ita ut quicquid hac methodo evolutum explicatumq; habemus, rem Physicam inventis augere atq; amplificare merito censendum sit. Igitur vim hanc Attractricem, utcunq; eam labefactare conentur Editores, firmam nos stabilemq; tenere confidimus. Est & alterum axioma, quod consensu suo non approbant Editores, viz. Corporum momenta seu quantitates motuum oriri ex ratione quantitatis materiae & celeritatis composeua: quae qui sic aestimant in communi errore versantur, uti passim in illorum Actis notatum est. In ijs quidem video de hac re unum aut alterum clarissimi L Commentariolum; qui tamen ita parum rationibus pugnat, ut nihil nisi fallaces conclusiunculas, nihil nisi in verbis captiones sectetur: igitur ea quae de hoc argumento protulit, una fere Mathematicorum voce atq; sententia improbantur: Quorum nonnulli hoc ipsum Axioma exquisite confirmarunt. Hos itaq; adeat Lector; nam illa Disceptatio, uti per se satis magna est, ita etiam huic instituto nimis aliena. Sed (342) Sed jam Editores, sicut aequum est, cum bona gratia dimittamus: hanc enim eorum humanitatem libenter agnosco, quod principia, quibus usus sum, modo vera fue rint, me satis apte atq; apposite ad rem meam accommodasse etiam, non inficiando confiteri videantur. IX. 