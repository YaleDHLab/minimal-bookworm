IV. Illustrissimo Celeberrimoque Viro D. Godefredo Gulielmo Leibnitio, Hanoverae. Oxoniae, Apr. 20. 1699. Illustrissime Vir, TU novis me continue cumulas beneficiis: Talia siquidem reputo tuas Literas. Quarum ego aliquot (te permittente) meis interserui; ut Gemmas & Ornamenta. Neque tibi erit dedecori, te ea dudum fuisse meditatum, quae etiam nunc non forent contemnenda. Ultimae tuae, 30 Martii datae,serius huc accesserunt quam ut possent praecedentibus associari; quum totum illud opus absolverant Typographi; istiusque ego duo exemplaria tradideram Juveni Menkenio (D. Menkenii filio) quae suscepit ille se Parenti suo transmissurum, indeque eorum alterum ad Te transferendum (quod factum iri spero) dicitque, jam esse in itinere; Idemque Juvenis ingenuus, qui apud nos egit aliquandiu, ad Patrem die crastino ait rediturus, est harum lator. Ludovicum Ferrarium, Bombellio priorem, AEquationem Biquadraticam in duas Quadraticas distribuisse, ipso Bombellio id sponte agnoscente (& Cardano pariter comprobante,) ego te monente jam rescisco. Et quidem suspicor, me id olim apud Bombellium legisse; sed, cum illud jam ante multos annos factum fuerit, istius ego eram plane oblitus; tibique gratias habeo quod (281) quod candide monueris. Quod de illo peculiarem scripserit dissertationem Cardanus, vel nesciebam vel oblitus eram. De AEquationibus Superiorum graduum, exponentem habentium numerum compositum, ad inferiorem reducendis cujus exponens sit numerus incompositus proxime minor; ego plane juxta tecum sentio. Atque in hunc, credo, finem, Harriotus tot paradigmata subjecit AEquationum Inferiorum, ex quibus Superiores componi possent, atque in illas resolvi. De differentiis Infinitesimarum-infinitesimis explicandis, non est ut sis porro solicitus. Nam, ut tu mihi facilis concedis, quod nihili quodvis multiplum sit adhuc nihil; eadem ego facilitate tibi permitto, ut Differentias infinitesima, in infinitesimas ductas, tu merito neglis gas; potestque id tuto fieri, modo caute, (quod ego vos fecisse, diserte dixeram.) Quippe, in quovis genere Quantitatum, quae differunt dato minus, reputanda sunt AEqualia. Quo nititur Exhaustionum doctrina tota, Veteibus pariter & Recentioribus necessaria. Methodo tua, cum tibi usui sit, quo utaris non repugno. De ~-bb seu b~-1,jam ante dixi (quantum mihi videtur) satis; neq; jam vacat rem eam penitius excutere. Quod tu quereris, Remissius nunc tractari altiora studia; &, Pauciores esse Naturae observatores diligentes; quadantenus verum esse non diffiteor. Sed mirandum non est, (ut res alias, sic) hominum Studia, suas habere vicissitudines. Praesenti seculo (quod jam ad finem vergit) Eruditionem, in omni rerum genere, insignes (& quidem insperatos) processus obtinuisse, certum est; in re Physica, Medica, Chymica, Anatomica, Botanica, Mathematica, Geometrica, Analytica, Astromica, Geographica, Nautica, Mechanica, ipsaq; (quod minus laetor) Bellica. Et quidem longe majores quam per multa retro secula obtinnerat. Quippe quibus vix T t aliud (282) aliud sibi proposuisse videntur homines, quam, ut intelligere videantur quae ab Euclide, Aristotele, caeterisq; ex antiquis jam olim fuerint tradita; de progrossu porro faciendo haud soliciti; quasi scientiarum metas posuerint illi, quas transcendere sit nefas. Cum vero ausi sint aliqui (& quidem pauci) ultra prospicere; facti sunt al is animi, late patentem campum ingredi. Et res novas aggredi, novus ardor, novus impetus impulit; nec infeliciter. Sed, postquam haec desiit esse res nova; hic novus ardor deferbruit. Mortui sunt ex sedulis indagatoribus non pauci alii morituri: Juvenes que non accendebat (ut antea rerum, Novitas.) Sed et ipsa materia erat magna ex parte exhausta; ut non tam. Messiis jam speranda sit quam Spicilegium. Equidem, jam fessis & fatigatis permittendum videatur, ut quadantenus quiescant, et que hinc factum (pro variabili naturae hominum,) quod severiora studia negligantur Fieriq; forte potest, (quod tamen ominari nollem) ut praesentis seculi diligentiae succedat desidia sequentis. Optas Tu (& quidem ego pariter) ut, sicut Gallorum Academica Scientiarum jam videatur restituta, sic Nostrae Societati Regiae novus calor infunderetur. Atque hoc ipsum jam modo monui tuis verbis. Sed & ipsi (quod tibi non displicebit) reapsem me monentem praevenerant; qui jam nuper sibi novas leges posuerunt, varias hujusmodi Inquisitiones viritim promovendi. Sed & inter Gallorum illam Academiam, nostramq; Societatem,hoc interest Discriminis; Fruuntur illi sumptibus Regis, suisq; gaudent singulatim Salariis. Nostri suis sumptibus agunt omnia. Verum etiam, ubi obtinueris quod ego tibi nuper nisi Volumen meum Tertium; videbis, in Flamstedii ad me Epistola, non plane otiosos nostrates esle; ut qui, tum Fixarum loca plurima a se sedulo observata narrat; tum (283) tum nobile exhibet Phaenomenon, Parallaxeos Orbis Annui Telluris, ab ipso deprehensum, & continuis Annorum Octo observationibus inter se collatis stabilitum. Phaenomenon per aliquot retro secula frustra quaesitum, & fere desparatum, nunc in Anglia primo detectum. Literarum exemplar tuis inclusum, mittendum curavi (quod tu petis)ad D. Episcopum nuper Asaphensem nunc Lichfieldi-Coventriensem, mox futurum Wigorniensem (seu Worcestrensem.) Idq; mihi jam in mentem revocat Tractatum bene longum, cujusdam Olai Rudbeck, Succi; ante Annos (si satis memini) quasi sexdecim (aut etiam plures) editum, (saltem sub id tempus a me conspectum;) quo deducere satagit, ex veterum Mythologia, res Historicas, quae Fabulis hisce fecerint occasionem; et speciatim, ex Homerica narratione Itinerum Ulyssis (post captam Trojam,) deducit eum (partim Navigio,partim Terrestri itineres,Septentrionem versus,atq; ad extremas oras Sueciae Septentrionales; ubi figit Rudbekins Columnas Herculis, (non ad fretum Gibraltar;) indeq; per oras Norwegiae, (jam dictae) Insulasq;Britannicas circumvectum, perducit ad Phaeacum Insulas (jam Canarinas aut Asores forte dictas;) indeq; per fretum Gibraltar & Mediterraneum Mare, ad suam tandem Ithacam restituit. Omniaq; haec, ex Poetarum Mythologia desumptis characteribus, adorant haud invenuste; ut, si vera non ~, magnam saltem habeant veri similitudinem. Id autem ego inibi speciatim notavi quod habet ex Poetarum quodam veterrimo, (cujus ego nominis jam sum oblitus,) de quadam Insula (prope Britanniam) tum olim a Mari absorpta; unde Mare totum, circum circa, redditum est longo tempore lutosum, & caeno turbidum, ut per plures Annos navigari non potuerit; donec tandem, disperso sensim luto, ad statum eum redierit quem jam cernimus. T t 2 Qualis (284) Qualis ~ haec insula,aut ubi particulatim sitas non memini quod Rudbekius diserte dicit; nequidem ex conjectura. Sed mihi subiit cogitare (caeteris stantibus,) hoc insinuari posse, Rupturam Isthmi, quo Britannia fuerat olim (ante omnem harum rerum certam Historiam) cum Gallia conjuncta. Quippe si talis fuerit olim Isthmus,marium impetu Britannici & Germanici coeuntium (Isthmumq; marino AEstu, utrinq; verberantium,) ruptus, (quod non est inopinabile,) necesse est ut inde talia obvenerint Phaenomena quae narrantur. Non enim tota moles Isthmi foret uno impetu discussa; sed, post quam Marium alterum, Isthmi summum transcenderat, molemq; illam (eundo & redeunda) sensiam abluerat; lutosum interim turbidumq; factum est (propter Maria jam conjuncta,quae fuerant Isthmo pridem disterminata; indeq; ortum insuetum Marium horum motum,) haud Navigabile; donec, turbidis hisce mo tibus tandem compositis, in pacatum statum rediret. Ego nihil hac in re statuo, sed rem totam pernitius considerandam permitto. Ad id quod Tu alicubi quaeris, de Litoribus Gallico & Anglicano; Hoc porro dicendum putem; Praeruptos Clivos atq; prae altos (congeneris Materias, & simili situ, quasi ad perpendiculum) erectos ad Dubrim & Caletum Longum tractius contra positos (ubi est brevissimus Trajectus ab Anglia in Galliam) magnam praesi ferre speciem, quasi fueriut olim aliquando (ante hominum memoriam) Isthmo continuati, nec nisi rupto Istmo (qui Angliam forte cum Gallia conjunxerat) separati; & quasi dilacerati, Multoq; quae dudum me legisse memini, apud Rudbekii Atlanticam (sed quae post tot Anno,non jam distincte reminiscor a veteri nescio quo Scriptore deprompta, mihi videntur hac spectare. Quae ille aliam trahit;puta,ad Insulam (nescio quam) quam supponit ille a Mari absorptam; unde factum sit Mare (per multos Annos) caenosum, tervidum, & innavigabile, sed huic Istma (siquis olim fuerit) haec aptius convenirent. Tu interim vale; atq; favere dignare. P. S. Aug. 29 99~ Tui observantissimo Johanni Wallis. 