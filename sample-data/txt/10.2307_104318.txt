[547] XI. Notabilia quaedam in Itinere Alpino-Tyrolensi observata per Balthasarem Ehrhartum, M. D. Memingensem in Epistola ad C. Mortimerum, R. S. Secr. missa. GRatissimas tibi persolvo grates, quod * marmor illud nitidissimum juxta meam tenuem sententiam non belemnitis, sed trochitis praegnans, amicissimis tuis responsoriis comitari volueris. Istis vero quoque nunc tardius oppositas meas hasce non dedignaberis; cum enim ITER CURIOSUM ALPINUM TYROLENSE nuper susceperam, annotata quaedam in eo facta, prius aliqualiter digesta, tecum communicare constitui. 1. Emensis pluribus Alpibus, Helveticas altitudine aequantibus, itinere quinque dierum, nulla mihi, ad hoc unum obtento, occurrisse marina petrefacta, vel conchitas vel nautilitas; Woodwardi hypothesin in plurimis falsi arguit. An non & maris tractus aeque spatiosi dantur incolis vel animalibus marinis plane vacui, ob venas metalliferas, bituminosas, vitriolicas, ibi uberius in mare hiantes? Ex quo fundamento remedium proceribus Belgiarum, contra Xylophagum aut marinam teredinem propalare ante biennium, scripto copioso, sustinebam. Sed deerat mihi patronus, cui id commendarem. 2. Pro sermonibus illis ex sacra cathedra, instituto apud vos Boyleano, ad convincendos atheos faciendis, non infimum providentiae divinae argumentum largiuntur Alpium discrepantes qualitates. In toto itinere * Marmoris sc. Darbiensis frustum ab Illustrissimo Dne Hans Sloane dono missum. A a a a 2 uni[548] unicum vidi montem, Heuberg, i. e. faeniferum dictum, prope pagum Pichelbach, via publica; qui, mirabile dictu, non in summo tantum, sed per omnia latera ad intimam usque basin, faenisecium tam largum praebet, ut pluribus adjacentibus villis, faeno aestate collecto, pro pecoribus per hyemem eo pascendis, inserviat. Deprehendi mechanismum, partim humi alentis spissioris eum tegentis, partim subjacentium huic luti margaeque venarum, uberrimam laticis fontani copiam, per omnem montis ambitum, subtilissime exsudantium, eo continuo pororum nexu, quo sipho inflexus, facta a vicinis altioribus montibus derivatione, imitatur. Novimus enim stratis luti argillaeque subterraneis, DEUM, conditis naturae legibus, sub terra in ducendis sursum deorsumque aquis, id praestare, quod homines canalibus ligneis plumbeisque satagunt. Addo his rationibus & illam, quod in isto monte minor vaporum metallicorum, vegetabilium alias radicibus obnoxiorum, prostet copia. Attamen, his quoque concessis, nullam video rationem, quod inter centenos alios montes, retro citroque nullus detur, qui huic mira fertilitate comparetur. Ubi ergo hic necessitas physica absoluta? Plane nulla. Sed specimen est liberae voluntatis divinae, ejusque providentiae. 3. Directionem stratorum saxeorum aliis in montibus, nimium saepe, ut dixi, ob cautium sterilium copiam Libyae desertis comparandis, saepe considerans, miram observavi stratorum, ex parallelo, obliquo, perpendiculari, perque omnes angulos variationem. Mirum, juxta Woodwardum, strata omnia post diluvium exacte ad centrum terrae circularia, vel parallela fuisse; hodie vero rarissimum dari adhuc stratum, a diluvianis illis recens formatis residuum, cujus purus [549] purus parallelismus saltem per exiguam terrae lineam, vel ad spatium unius horae repertus fuerit. Novi quam diversa ab isto expertus fueram, dum hujus praecipue studii gratia Germaniam ante decennium cruciatim, Tiguro Hamburgum, & Dresda Amstelodamum usque peragrabam, jactis prius hic necessariis physices fundamentis, & perlectis numerosis auctoribus oryctographis. Interea ex phaenomenis illis nuperi itineris Alpini vidi perspicue, varietatem illam stratorum saxeorum, quibus Alpes componuntur, iterum benignitatis & providentiae divinae documentum esse irrefragabile; cum si horizontalia essent montium strata, eorum ruina quotidiana esset, summo incolarum & peregrinantium damno. Contra vero tam mire varianti positu stratorum, eoque maxime ex lineis quasi vergentibus conflato, montes nunc studio aeternitati structos, sole clarius apparere. 4. Demonstrari posse differentiam stratorum ejusmodi mundo creato coaevorum, aliorumque postdiluvianorum, nullus dubito. Hic Memingae montes habemus, plusquam media summarum montium altitudine gaudentes, qui in summo quoque cacumine strata vastissima habent ex lapidibus meris palmaris circa, sed variantis magnitudinis, caeterum rotundatis; illorum plane instar in modum, qui a fluviorum cursu & attritu sic formantur, & in Peireskii vita, errore Gassendi, ex muco, nescio quo, fluviatili concrescere demum, lepida fabula, narrantur. Jam pro demonstrato habemus lapidum illorum omnium vastissimam congeriem quasi supramontanam, cum fluviolus nullus ibi pertingat, ab aquarum torrenti formari haud potuisse. Multo minus formationis illius medium, quem in Acad. Reg. Paris. Commentariis 5 [550] tariis Dn. de Reaumur ingeniose protulit, hic locum habere posse. Accedit enim alterum a me detectum phaenomenon, quod a Meminga versus Alpes lapides istos diametro crescentes deprehenduntur, sic ut tandem massas vel truncos triquadripedales aemulentur; sed a Meminga versus plagam oppositam, & ab Alpibus remotiorem, decrescit magnitudo istorum lapidum, successive semper minorum, usque dum denique ad arenae grossioris speciem recedant. Hanc insignem pro telluris theoria observationem augeo sequentibus partim observatis, partim corollariis. Integra observavi inter Tyrolenses Alpes montium juga, quae in continua rupe eo praecise gaudent lapidum genere, quo ultimo dicti illi inter Alpes & Danubium siti montes gaudent in discretis, detritisque lapidibus. Lapidum istorum tot varietates sunt, quot rupium illarum Alpinarum. Causa quae rupes Alpinas fregit, & fragmentis inde, raptu undarum mutuo attritu rotundatis, totam meam, quam inhabito, Alemanniam, inundavit, nulla alia quam diluvium maximum, dubito tamen an Noachicum, esse poterit. Talis diluvii undae, in eodem tractu, viginti leucarum longitudine, nec minori latitudine, tum temporis, eadem directione ab austro ad septentrionem dirigebantur. Tum attritu undarum vorticumque ex confractis Alpibus, ante diluvium duplo altioribus, orta fragmenta, quo magis provolvebantur, eo magis comminuta sunt. Unde loca Alpibus vicina majoribus frustis premuntur; ab iis vero remotiora, minoribus, imo fere in grossioris arenae formam comminutis gaudent. Ex2 [551] Exactissima similitudo istorum quovismodo comminutorum lapidum; & rupium Alpinarum maximarum, ceu ex ruina superstitum, illorumque patriam repraefentantium; oculariter demonstrari potest. Inter illa tamen notabilissima frusta, quibus integra Sueviae superioris provincia inundata est, hactenus nulla vidi ex vena metallifera conflata, prout inter Alpes integri montes largius metalliferi dantur. Ergo ante diluvium aut venae metalliferae superjectis montium molibus tectae erant, aut in frustis illis exspirarunt ramenta metallifera. Metallicolae ista exspirare, Verwittern, vocant, quod explicatu facile erit suo loco. Unde tot inter illos lapides Alemannicos occurrunt, favaginis instar foraminati ubique & exesi. 5. Plantas inter rariores, Alpinas, in itinere isto, mensis Septembris initio, occurrerunt: Acetosa lanceolata, Alpina, rotundifolia. N. Acini pulchra species. J. B. 3. 260. Cacalia tomentosa C. B. 198. Cardamine Alpina. Clus. Pannon. Caryophyllata Alpina chamaedryos folio. Boerh. 45. Cotoneaster. J. B. 1. 73. Crataegus folio subrotundo serrato, subtus incano. Tourn. 633. Daucus montanus multifido longoque folio. C. B. Diospyros. J. B. 1. 75. l. Myrtomelis Gesneri. Doria quae Jacobaea Alpina. C. B. Pr. 66. Erica arborescens, floribus luteolis vel herbaceis. J. B. 3. 356. Horminum luteum glutinosum. C. B. 238. Larix folio deciduo conifera. J. B. Chamaerhododendros Alpina villosa. T. 604. Quinquefolium album 1. Clus. J B. 2. 398. Pinaster Alpinus pumilio. Clus. Pannon. Sedum minus flore luteo. J. B. 694. Siler montanum minus. Boerh. 52. Vitis Idaea foliis oblongis albicantibus. C. [552] C. B. 470. Gallium saxatile supinum, molliore folio. A. R. P. 1714. 6. De fodinis salis Halae Tyrolensium a me perlustratis pauca hic refero. Dum quilibet inter Alpes mons mundum integrum repraesentet, suumque clima torridum, temperatum, & frigidum habeat; illa jugi montani pars, quae salis fodinas continet, austro exposita est summopere, solibus aestivis in pluribus lateribus torretur, mea sententia magis, quam terrae lineae aequinoctiali subjacentes. Concomitatus, vel nexus, ac ~ fossilium, phaenomenum est hactenus parum notum, sed singulare, ac nullibi negligendum. Halae Saxonum salinas comitantur grysei lapides argillosi, molliores; desuper strata jacent lapidis rubescentis marmorei nonnihil, cui glomeres quasi spathi aut seleniticae materiae innascuntur. Non procul a salinis, copia bituminosi fossilis aut carbolithi praesto est. Sic & Halae Tyrolensium tum magna voluptate similem plane fossilium concomitatum observavi, differentia nulla inter illas atque has, quam quod ibi ab ipsa natura, hic artis ope, aqua sale fossili saturetur. Salis enim vena vel fossile sal hic obveniens caenosum, cameris subterraneis eum in finem excavatis elutriatur, & ex muria hoc modo parata sal coquitur. Mirabile dictu caelum cameras ejusmodi tegens, lapideum esse, pavimentum vero argillaceum. At ejusmodi structura plurimae Alpes gaudent quibusdam partibus, ut iterum potentiae divinae ab humana architectura diversissimae documenta largiantur. Sed falsa est Becheri relatio, spoliatas sale fossili per aquae admissionem cameras subterraneas vel cuniculos, subinde dein renato sale iterum repleri. Hoc vero primus ego detexi, ex limo illo nigro, sale fossili interjacenti per elutriationem pri[553] privato, efflorescere dein nitidissimis ubique aculeis sal amarum Epsoniensi ex asse simile, ut Tyrolenses, si vellent, ejus maximam quantitatem parare, ac reliquae Germaniae id in locum Anglici salis surrogare possint. An tamen alicubi sub terra sal fossile adhuc generetur per modum vaporum, nondum rescire potui: Ipsi tamen fossores de suffocantibus subterraneis halitibus nil sciunt, quos in Saxoniae metallifodinis notissimos habent, & Schwaden vocant. Unicum addo, de dialecto linguae Alemanicae vel superioris Sueviae; eam tot diphthongis, talibus pronunciandi modis, & vocibus plane similibus gaudere; ut qua literam, Anglicae, praecipue Wallicae linguae, simillima sit illa, simulque omnium maximum documentum praebeat, Suevos & Anglos antiquissimis temporibus unam eandemque fuisse nationem. Quod ex historiis ob vetustatem probare difficile, ex isto vero argumento facillimum erit. Cujus tamen explanationem alii tempori reservo. Nunc jam nimiam epistolae prolixitatem, vir eruditissime, deprecor. Nolui saltem, tuo jussu excitatus, qualibuscunque meis indiciis Regiae apud vos societati levidenses in H. N. conatus meos designando deesse. Tuae vero dominationi, propter veteris amicitiae documenta, obstrictissimus manebo. Vale & fave; quamque primum negotia permiserint, rescribe. Datum Memingae, die 10 Maii 1735. B b b b L O N D O N: Printed for T. W O O D W A R D, and C. D A V I S, overagainst Gray's-Inn-Gate in Holbourn; P R I N T E R S to the R O Y A L S O C I E T Y. 