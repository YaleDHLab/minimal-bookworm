(393) II. Nova & tuta Variolas excitandi per Transplantationem Methodus, nuper inventa & in usum tracta: Per Jacobum Pylarinum, Venetum, M. D. & Reipublicae Venetae apud Smyrneses nuper Consulem. OPerationem Medicam inventu non minus quam eventu mirandam Orbi literario pandimus; Non a Physicae cultoribus, aut a doctis in Apollinea arte viris, sed a plebea rudique gente in humani generis adjumentum, in saevissimi morbi solamen detectam, vetustis Scholarum Lucubrationibus, sedulis recentiorum investigationibus ignotam; sed quae ex innocentioris & ~ familiae penu defluxit. Verus ignoratur ejus adinventor: in Graecia tamen, praecise in Thessalia, primo invaluisse certissimum est; hinc in propinqua successive serpendo loca & civitates, in Byzantinam tandem irrepsit urbem; ubi latuit quidem initio per aliquot annos, raro quoque, & inter humiliores dumtaxat recepta: Immaniter autem grassante nuper Variolarum epidemia, latius innotescere caepit; Numquam tamen sublimiores ausa est ingredi aulas; donec Nobilis quidam nec obscurus inter praestantiores Graecos, & ex antiquo Caryophyllorum stipite clarus, mihi vero intimiori amicitiae titulo notus, anno salutis 1701. sub hyemis finem, serio me quidnam de hac insitione sentirem, consuluit; & an ad eandem in quatuor propriis filiis celebrandam praestarem assensum: Nam tum temporis lethaliter totam fere civitatem morbus hic invaserat; qui summum ei de natorum salute metum incutiendo, anxium valde reddiderat. Verum quid ipse super ignota re decernerem, nulla praecedente novissimae hujusce methodi notitia, penitus ignorare me dixi; ac simul Operatoris conveniendi copiam petti. Triduo peracto, cum ad amicum denuo accessissem, & de eadem Q q q mate(394) materia sermo iterato inter nos esset initus; Ecce paulo post mulier Graeca ad decentiam satis composita cubiculum intravit; quae totam operationis seriem, modum, locum, tempus, caeterasque circumstantias, ut ego deinceps aperiam, clare satis lateque nobis exposuit; quamquam ipsa veram ex insitione excitationis Variolarum causam haud intellexerit: His experimenta & casus innumeros tuto semper & ad salutarem eventum perductos annexit; e quibus aliquot (omnes enim quis potuislet in urbe amplissima exquirere?) verissimos esse ex assertoribus fide dignis deprehendi: ~ bene pensitata, rationi & naturae haud absonam omnino comperi: praesertim autem casibus jam dictis permotus, amico jam fervidius post aliquot dies consilium iterum expetenti, mehaud alienum, sub levi tamen haesitantia, praebui; Qua, tamquam dato assensu, arrepta, & deservando regimine toto aegrotationis tempore satis edoctus, insitionem per mulierem Graecam in quatuor filiis audacter instituit: quorum tres natu minores (quinquennes,& vix septennes) leviter aegrotarunt; paucisque apparentibus pustulis post hebdomadam, febre penitus & periculo evaserunt: AEtate vero major, octavum super decimum agens annum, graviter decubuit: Nam continenti febre & malignante correptus, superveniente difficilium symptomatum syndrome, plusculisque quamquam non copiosis exanthematibus obrutus, vix post decimum quartum diem morbum elusit: Quod ego atrabilari ejus temperamento, succisque pravis, ut & neglectae prius (contra datam admonitionem) corporis expiationi tribuendum velim. Felix operationis eventus mirum quam multas nobiliorum familias ad imitationem traxit; Ut hodie sine haesitantia, praeter timidiusculos aliquos, unusquisque transplantationis emolumentum sentire velit. Soli Turcae, utpote Fati decretis addicti minusque dociles, hanc neglexerunt hucusque. Naturalis est penitus haec Operatio, nulloque obducta superstitionis suco; quamvis ipsum Transplantationis Nomen (395) men prima facie haesitantiam pariat. Differt toto caelo a Curationibus Sympatheticis; eo magis a Magnetismo illo transplantatorio, per quem Morbi ex uno subjecto (mediante imaginaria quadam, gratis essicta, & imperceptibili Mumia) in aliud traduci dicuntur; qua de re Tenzelius, Bartholinus, Maxuellus, Etmullerus, aliique ex Recentioribus, docti alias Viri, agunt sedulo; qui vetustas Antiquorum in Medicina quisquilias expurgandas esse cum jactitent; inter quisquilias ipsi quandoque se volutant, novissima vanitatis amurca venerandam hactenus purissimamque Scientiam deturpantes. Quare, ut verum fatear, quemadmodum Operationes hae Magneticae, vel Sympatheticae superstitiosae vanitatis suspicione non carent (ut in Unguento Armario, Pulvere sympathetico, & similibus), utpote extra activitatis sphaeram in distans agentes; ita Variolarum Transplantatio, vera, mera, pura Physica est; quia puris mediis Physicis, & ad oculum patentibus, nec non ipso sensibili contactu completur; ut e mox dicendis clarius elucescet. Hujusmodi igitur Variolarum excitatio fit per Metaphorice sic dictam Insitionem sive Transplantationem; quae nihil aliud est, quam fermenti morbifici seu puris ex Variolis extracti in corpus sanum, per vulnuscula ad hoc facta, insertio. Physicus excitationis modus hoc pacto succedit. Intrusum in vulnuscula pus veri fermenti suscipit indolem; Hinc beneficio circulationis per vasa & canales proprios ad sanguinis massam delatum, dispositas ad hoc particulas, & delitescente vitio turgidas statim aggreditur, inficit, venenumque communicando latitans in illis seminarium fermentativum excitat, agitat, actuat, inque motum ciet; Unde ebullitio universalis, seu fermentario oritur; VI cujus impuriores & heterogeneae partes separatae critice protruduntur ad cutem; natura interim placide <inferred>virtute</inferred> talis operationis totum opus moderante. Q q q 2 Sed (396) Sed ad Transplantationem ipsam,& ejus celebrandae formam properandum; modum quo eadem Mulier Transplantatrix tutissime operabatur fideliter describendo, ordinem, caeteraque omnia; ex quibus regula quaedam in~ stitui poterit pro operatione hac obeunda. Caeterum quamvis de omnibus oculatus Testis, ut ingenue fatear, esse non possim; ex Operatricis tamen ore multa, plura ex fideli relatione transumpsi; plurima & potiora ipsemet observavi. Omitto quae ad majorem confirmationem universalis fama canit. Quibus omnibus praestandam esse fidem candide ac strenue assevero. Ergo primo tempus ad celebrandam insitionem opportunum seligendum est; Quod secundum Operatricem hybernum desideratur; & non nisi tali tempore ipsa insitionem instituebat: Vernum ego pariter idoneum crediderim, propter clementiorem aeris temperiem. Secundo selectissimum adhibet fermentum; Pus scilicet inserendum non ex quolibet subjecto recipit; sed Variolis epidemice grassantibus, e pustulis jam maturis decumbentis alicujus pueruli alias ~, iisque benignis, punctione illud extrahit exprimitque; & in conchulam aliquam vel vitreum vasculum mundissimum, nec nimis actu frigidum reponit reconditque; quod Vasculum bene sartum tectum in pedissequi sinum fovendum intrudit; mox sine mora ad operationem properat: Pus ex insititiis rejicit, ut inefficax. Quod tamen ego benignioris indolis, nec minoris interim energiae fecerim: qua in re experientia consulenda. Tertio, temperatissimum vult patientis inhabitandum cubiculum quoad aeris modificationes. Quarto, ad operationem jam celebrandam accedens mulier, frontem in confinio capillorum & quidem medio in loco; mentum & utrasque genas acu ferrea vel aurea pungit; non recta, sed oblique impingendo, cutemque acuta cuspide a subjecta carne aliquantillum separando. hinc (397) hinc eadem acu pus jam praeparatum in vulnusculum instillat e vasculo, intruditque; superinducta per fasciam ligatura: Manus item ambas in metacarpis, pedes in metatarsis eodem modo ferit, pusque inserit, fasciaque leniter stringit; serio imponendo patienti, ne partes illas scalpat madefaciatve. Potius carnosiora pungerem loca, quatenus inflammationibus dolorique minus obnoxia, nec tendinibus intertexta. Praeter hanc operandi formam caeteri omnes rejiciuntur modi, utpote absoni, inusitati, male succedentes, infelicisque exitus. Interim lectulo moderate manendum, neque plus quam opus fuerit jacendum~ Quinto bonum in sex rebus non naturalibus regimen, praecipue in victu, injungit; Non solum enim vino & carnibus, verum etiam earumdem jusculo~ rigorose patientes ad quadragesimum diem interdicit: ~ monitum non curantibus saepius male successit; nam ad oculos, paena erroris, novas erupisse pustulas, aliaque non parvi discriminis symptomata supervenisse, visum est. Sic rite peracta transplantatione, non omnibus eodem temporis intervallo suscitari solent variolarum symptomata; Varie enim fermentum agit; serius vel citius, prout unicuique proprium favet temperamentum, aetas, ~bur. Quamquam Variolae ipsae, in septimo fere semper apparere incipiant, qui dies vere criticus est. Nec desuere, quod raro contingere solet, quibus statim primo die effloruerint. Symptomata aegrotantibus evenientia variant secundum temperamentorum diversitatem, ~ in massa sanguinea habitudinem, & particularem in (~ naturae dispositionem: remissiora nempe vel ~ ~; At communiter grassantibus non dissimilia, quamvis clementiori ut plurimum facie: Plures vix alterationem lae~ sentiunt aliquam. Exci(398) Excitatae Variolae fere semper sunt de genere Distinctarum; nec numero multae; Decem, ut plurimum viginti, tri ginta, raro ad centum,rarissime ad ducentas erumpunt. Notandum primo nonnullos, unico dumtaxat vulnusculo ad brachium inflicto contentos, excitasse variolas; paucisque apparentibus pustulis praeservatos tamen imposterum fuisse a contagio. Notandum secundo accidisse interdum, ut ex insitione nullae penitus excitatae fuerint Variolae, vel ob non praeexistentem ullam prorsus variolicam in corpore dispositionem, vel ob enervatum infractumque fermenti contagium: At postea grassante populariter morbo, correpta sunt promiscue ejusmodi corpora jam insitionem passa, communi caeterorum sorte. Tertio,Insertionis loca seu vulnuscula in pustulas semper evadere solent: Quibusdam vero excrescunt in purulenta tubercula, nullis interim apparentibus pustulis; Nonnullis in apostemata quidem majora degenerant magnam puris copiam effundentia: Non semel eadem loca, in pedibus praecipue manibusque, summo cum dolore intumescunt; pureque effuso subsident, iterumque in tumorem attolluntur. Quibusdam, rarissime tamen, ad glandulosas partes & ~, post aliquod tempus, abscessus emergunt, ac suppurantur paulatim: ludente sic in diversiformi corporum crasi natura. Postremo, nunquam fere ex transplantatione hac funesti quid accidisse observatum fuit hactenus; etiamsi in quocumque sexu, temperamento, aetate celebrata fuerit; quinimo, rite recteque tractata, & in corporibus per peritum Medicum apte praeparatis, certissimam promittit salutem. Variolae enim hoc modo excitatae benignioris sunt indolis, quam sunt illae quae populariter grassantur; Utpote ex sermento, seu contagio, omni malignitate carente promotae: Ebullitio, per quam massa sanguinis agitatur ac totum opus persicitur, blande non violenter, mo(399) moderante natura, conamina sua molitur; Sed praeter haec, tempus ad operationem atque anni tempestas magis idonea pro transplantatione ad libitum eligi, ut & corpus insitioni subjiciendum congruis adminiculis ad recipien dam illam ex arte praeparari disponique poterit; Quod revera maximi ad salutarem faustumque morbi successum momenti censeri debet. De hac re vide etiam Philos. Trans. No. 339. 