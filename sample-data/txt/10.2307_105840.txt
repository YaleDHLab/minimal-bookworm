[327] XLII. Observationes Transitus Veneris per Discum Solis, Die 3 Junii, 1769, habitae in Suecia, et Societati Regiae Londinensi communicatae, a Petro Wargentin, ejusdem Societatis Sodali, et Academiae Regiae Scient. Stockholmensis Secretario. Communicated by Mr. John Ellicott, F. R. S. TRANSITUS Veneris per discum Solis, qui contigit die 3 Junii hujus anni, novam et exoptatissimam astronomis praebuit occasionem limatius determinandi veram quantitatem parallaxeos Solis horizontalis, si modo bonae observationes justis locis habitae sint. Et cum Suecia inter ea terrae loca fuerit, ubi observationes habitae, collatae cum aliis in Mari Pacifico, vel America, institutis, magni essent ponderis, suo officio deesse neutiquam voluerunt astronomi Sueci, quo minus, suo quisque loco, ad rarissimum hoc phaenomenon debita cum diligentia attenderet. Sed quoniam et immersio et emersio Planetae, non nisi in borealibus regni partibus videri potuerit, Academia R. Scientiarum Stockholmensis omnino necessarium duxit, mittere duos observatores exercitatos et bonis instrumentis instructos, in Laponiam, qui diversis locis transitum hunc opperirentur. Alter, Dominus Mallet, Read Dec. 16, 1769. [328] Mallet, Astronomiae Observator Regius Upsaliae, villam Pello adiit, quae terminus borealis fuit arcus meridiani terrestris, ab astronomis Parisiensibus, anno 1736, mensurati. Alter, Dominus Planman, Philosophiae Naturalis Professor in Academia Aboensi, Cajaneburgum repetiit, oppidum in consiniis Finlandiae et Laponiae situm, ubi priorem Veneris per Solem transitum, anno 1761, feliciter notaverat. Istas stationes Academia Stockholmensis eam praecipue ob causam delegerat, quod earum situs geographicus jam antea quadantenus determinatus fuerit. Nisi enim longitudo loci certa sit, observatio per se optima solius immersionis vel emersionis Veneris irrita fere esset: rarae autem sunt occasiones determinandi longitudines locorum, praesertim tempore verno et aestivo, prope circulum polarem arcticum, ubi eo tempore continua lux Jovem videre et fixarum a Luna distantias observare vix permittit. Eclipsis quidem Solis, quae die 4 Junii incidit, videbatur bonam offerre ansam determinandi meridianorum differentias; sed praeterquam quod fieri posset, ut qui immersionem vel emersionem Veneris feliciter observavit, caelum nubilum haberet sub eclipsi Solis, notum quoque est, observationes correspondentes eclipsium Solis non satis certas dare meridianorum differentias. Academia itaque prudentius agere sibi visa est, eligendo loca stationum ante determinata, quamvis Sol, tempore transitus, minus ibi esset elevatus, quam, pro obtinenda parum majori Solis altitudine, loca magis borealia sed indeterminata praescribendo. Praeter dictos duos observatores, tertius, Dominus Hellant, ipsius urbis Torneae incola, et qui per 30 annos varias observationes astronomicas ibi dextre instituit, [329] instituit, suam hac quoque occasione operam pollicitus est. Incidente demum die 3 Junii, D. Mallet optimam spem habuit bonas nanciscendi observationes, caelo enim sereno gavisus est per totam fere diem, immo etiam per noctem sequentem, sed nubes circa horizontem borealem omnes ipsius conatus observandi momenta immersionis et emersionis Veneris, prorsus irritos, proh dolor! reddiderunt. Sub ipso transitu Planetam in Sole aliquoties vidit, ejusque diametrum situmque in disco, ope micrometri objectivi, mensus est; sed harum observationum copiam mihi nondum dedit. Totam quoque Solis eclipsin bene a se observatam esse narrat, sed hoc debile nimis solatium invisae Veneris, et vile pretium tanti itineris jure putat. Hellantius Torneae, Venerem adhuc minus propitiam expertus est. Caelum enim hisce diebus fere continue nubilum habuit, ut ne quidem ecliptin Solis observare illi licuerit. Planmannus autem Cajaneburgi felicior fuit. Ibi caelum tota die praecedente densis nubibus fuerat obductum, quae omnem observationum spem exstinxerant; sed inopinato dehiscebant nubes circa Solem, vesperi, hora 9 8~, tum vero Venus jam caeperat Solem ingredi, et tertia circiter diametri sui parte intra discum Solis erat. Hora 9 20~ 45~1/2 tota immergebat, eo enim momento rupta est subito fasciola, quae huc usque Solis et Veneris margines junxerat, et Planetae corpus lumine Solis undique est circumfusum. Paucis post hoc momentum minutis, redibant nubes, quae noctem largis imbribus et tonitribus fulminibusque horridam fecerunt, tristemque aftronomo nostro, qui VOL. LIX. U u spem [330] spem ulterioris observationis amiserat. At hora 3 21~ matutina, resplenduit Sol, nimis licet sero, Veneris enim pars tertia circiter jamjam emerserat. Itaque tanto majori cum attentione emersionem totalem vel contactum limborum exteriorem exspectabat: contigit ille, hora 3 32~ 27~, Sole tum splendido. Dolendum quidem est, caeli faciem non indulsisse Planmanno, contactum interiorem emersionis tueri; sed cum exteriorem bene et certe, tubo 20 pedum optimo notatum asserat, et per experientiam transitus anni 1761, compertum sit, observationes contactus exterioris in emersione fere magis inter se convenire et parallaxeos quantitatem non minus certam dare, quam observationes correspondentes contactus interioris, sperare fas est, hanc observationem celeb. Planmanni, comparatam cum aliis, eximio futuram esse usui, si aliis astronomis in Norvegia et Russia non contigit (quod tamen absit) emersionem Veneris totam observare. h ~ ~ Die 4 Junii, eclipseos Solaris initium, caelo sereno, notavit 9 0 53 D. Planman Finem 11 0 01/2 Elevatio Poli Cajaneburgensis est 64~ 13~1/2. Differentia meridianorum observatorii Regii Grenovicensis et Cajaneburgensis est 1h 50~ 47~ quam proxime, quantum ex habitis anno 1761 observationibus concludere licet, quam etiam confirmare videntur nuperae observationes immersionis Veneris, Cajaneburgi, Upsaliae, et Stockholmiae factae, atque inter se collatae. O B S E R[331] OBSERVATIONES UPSALIENSES. Tota die 3 Junii, caelum Upsaliae fuit serenissimum: nihil itaque aliud obstitit certitudini observationum immersionis Planetae, quam undulatio marginis Solaris, quae, in elevatione duorum vel trium tantum graduum ab horizonte, non potuit non esse magna et incommoda. Upsaliae quinque observatores in immersionem Veneris intentos habuere oculos animosque. Dominus Stroemer, Aftron. Professor emeritus, ~ est telescopio reflectente trium pedum. h ~ ~ Is Solis, Venerisque margines se interius tangentes 8 30 58 observavit Sed eos separatos et obscuram fasciolam eos jungentem 8 40 32~ ruptam demum vidit Dominus Melander, Astron. Professor, tubo 20 pedum, 8 22 1 Veneris accessum primus notavit Margines Solis et Veneris se intus contingebant 8 39 57 Fasciola margines jungens illi visa est rupta 8 40 12 Dominus Bergman, Chemiae Professor, tubo 21 pedum 8 40 9 dictam fasciolam ruptam vidit Dominus Prosperin~ Astron. Observatoris Vicarius, tubo 16 8 22 12 pedum, Venerem exterius tang. vidit Immersionem totalem, rupto vinculo obscuro, observavit 8 40 12 Dominus Salenius, Philosophiae Magister, tubo 12 pedum, 8 22 15 primum Veneris in margine Solis vestigium aspexit Venerem, undique Solis lumine cinctam, videre sibi 8 39 46 visus est Sed mox disparuit illa lux, et Solis margo cum Venere iterum coalescebat, vinculo ~ fasciola atra co8 40 15 haerentes, quae demum rupta Postremi hujus phaenomeni duplicis scilicet immersionis totalis, explicationem ingeniosissimam dedit clariss. Melander, quam alia occasione communicabo. U u 2 O B S E R[332] OBSERVATIONES STOCKHOLMENSES. Heic non tantum undulatio marginum Solis, sed et nubeculae prope horizontem, reliquo licet caelo adhuc nitido, anxios nos reddiderunt de observationum successu, qui tamen spe melior factus est, enitescente margine Solis saltem superiori, iis momentis, quibus maxime opus erat. Dominus Ferner, Cancellariae Regiae jam Consiliarius, et h ~ ~ olim Astron. Professor, tubo Dollondiano 10 pedum, 8 24 8 diametros siderum nonagies augente, primum Veneris in margine Solis vestigium vidit Cornua Solis Planetam amplectentia confluebant, 8 41 48 ideoque imm. total. Dominus Wilcke, Physices Experim. Lector, telescopio 11/2 pedum egregio, appropinquantem Venerem in ipso 8 24 5 Solis margine conspexit Margines Solis et Veneris se fere contingere vide8 41 2 bantur, quamvis cohaererent Fasciola margines connectens diluebatur paulatim, con8 41 30 spicua tamen adhuc erat Eadem fasciola, tenuior et minus obscura sensim facta, 8 41 45 evanuit, et Venerem intra Solem reliquit Ego tubo 21 pedum, inter innumeras fluctuantes inaequalitates in margine Solis, constantem tandem et atram 8 23 51 detexi (quam mox ipsissimae Veneris esse notam cognovi) Margines se interius ad sensum tangere videbantur 8 41 32 Cohaerebant tamen, donec radius Solis fluctuans eos 8 41 47 Teparabat Ab ortu Solis proximo mane, usque ad horam 8 1/4 matutinam, caelum nubibus fuit obductum, et Stockholmiae et Upsaliae. Stockh. d. 7 Jul. 1769. XLIII. Obser