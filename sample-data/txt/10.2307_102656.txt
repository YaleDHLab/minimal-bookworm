(406) An A D V E R T I S E M E N T. Viris Eruditis Saciae Antiquitatis Studiosis Joannes Anissonius. Praefectus Typographeo Regis Christianissimi. COEPTA sunt nuper a nobis Acta Conciliorum, cum Epistolis Decretalibus & Constitutionibus Summorum Pontificum Regiis typis imprimi. Damus autem operam, ut & elegantia characterum & chartae nitore, priores reliquas editiones haec editio longe antecellat. Prodire enimvero voluit adeo utile Reipublicae Christianae opus e suo Typographeo Christianissimus Rex LUDOVICUS MAGNUS: jussitque nulli in eam rem operae vel sumptui parci. Optat ille nimirum, ut & legentium oculos illiciat detineatque cum voluptate perfectio artis in eo opere: & potissima sumptuum parte in se ultro suscepta, sentiant in hoc quoque genere Regiam munificentiam, tum viri Principes, quos hisce voluminibus muneraturus est: tum privatus quisque, non modo e subjectis sibi, verum etiam ex universo orbe Christiano facta scilicet omnibus copia comparandae hujus editionis Regiae multo minori pretio, quam quae privati cujusquam Typographi, aut collatitiis societatis ullius Typographicae impensis prodire possit in lucem. Contulere certe annos jam complures in emendationem Graeci Latinique contextus, collectionemque diversorum monumentorum & variarum lectionum ex quamplurimis optimisque Mss. ad hanc editionem omnibus numeris absolvendam, viri pereruditi: quibus si quis aliquid nihilominus indicandum putaverit, quod huic operi locupletando & perficiendo prosit, scriptis ad nos literis ut id efficiat flagitamus; praestituri vicissim, ut ejusdem fiat, collatique ab eo beneficii mentio perhonorifica in praefatione operi praefigenda. Parisiis, v. Kal. Maias, anni MDCLXXXXIX. London: Printed for Sam. Smith and Benj. Walford, Printers to the Royal Society, at the Princes Arms in St. Paul's Church-Yard. 1699. 