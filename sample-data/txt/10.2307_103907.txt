S C O L O P E N D R A Aquatica Scutata. Fig.II. A D B E IV. Insectum Aquaticum, antea non descriptum, cujus Iconem & Descriptionem ad Illustr. Dm Hans Sloane, R. S. Praes. misit Dom. Jacobus Theodor. Klein, Reipubl. Gedan. a Secret. & R. S. Lond. S. INSECTUM aquaticum, cujus iconem trado, Uderwangae in Borussia Orientali inter astacos lacustres repertum, hominibusque astacos venantibus plane ignotum, amicus singularis D. B. tum temporis Uderwangae commorans, pro museo meo conservatum, redux mihi tradidit. Ob magnum numerum pedum, & mira facilitate mobilium, Scolopendram Aquaticam Scutatam pari, si non meliori, jure, quo Aldrovandus piscem quendam cetaceum, Scolopendram Cetaceam (de Cetis pag. 721.) insignivit, appellare liceat. Vide [151] Vide T A B. I. F I G. II. A. Exhibet insectum, a parte superiori, Scuto tectum, hoc ad formam Testudinum accedit, nisi, quod in medio dorso longitudinaliter nonnihil gibbosum, & versus extremitatem Corporis sectura triangulari, leviter denticulata, hiatum patiatur; integrum est, & ejusdem fere Substantiae, dilutioris tamen coloris, ac sunt vaginae alarum Scarabaei Gaedarti, a frumenti verme oriundi, vel illius, qui nobis audit Scarabaeus rosarum. Oculi per Scutum transeunt, nonnihil eminentes. F I G. II. B. Insectum a parte inversa delineatum; ubi simul apparet ingens Copia crurum: Horum quodlibet sub tibiis, si his locum assignare licet, sacculo quodam (vid. Fig. D.) donatum, in pedes, vel, si mavis, digitos ternos exiens. Anteriora duo hoc singulare habent, quod ipsis pedes vel digiti terni sint longiores prae reliquis, etsi inter seipsos mensura differant. Omnes digiti majorum minorumque pedum ex similibus articulationibus constant, qualibus gaudent setae caudae hujus Scolopendrae bifidae, vel aliorum insectorum antennae. Non longe aberrabo existimaturus, insectum hoc anteriorum amborum pedum digitis longioribus ante, setis vero caudae suae bifidae pone, pro antennis uti, quibus mediantibus persequentes vestigia sua, vel in cryptis offendentes hostes suos tempestive explorat; nisi duo illa cornicula curta, quae in figura ad illum locum, ubi jure merito caput quaeritur, extant, pro antennis habere velis. U F I G. [152] F I G. II. C. Corpus, sub Scuto, nudum & detectum, a dorso inspiciendum, cujus gratia Scutum longitudinaliter & circumspecte divisum, utpote, quod, quoad partem explicatam, dorso continuum non est. In inferioris partis Scuti cuticula tenui, & quidem ad ambo latera, aperturae velut acu pictae (vid. Fig.) observantur. An per has aperturas aquam in Cavitatem, quae est Scutum nonnihil gibbum inter & cuticulam, attrahat, & rursus emittat, vel cuticulam aere repleat, & vacuatam habeat, pro ratione, qua vel fundum petere, vel ex aquis surgere vult, certo affirmare non possum. Insectiones circiter triginta, crura vero difficulter numerare licet, quoniam unicum hoc Exemplum libentius conservare, quam destruere volui. In extrema corporis parte, quae Scutum separat, annuli insectionum spinulis, & quidem eodem ordine, obsiti sunt, quo delineati apparent (vid. Fig. A & C). F I G. II. D. Crurum alterum cum sacculo, ex illis, quae anterioribus sunt proximiora; simile crus alio in Situ explicatum, vid. Fig. B. Quamdiu hoc insectum vitam egit, tamdiu pedes continuo & singulari facilitate movit, extremam corporis partem simul quasi in vaginam contrahens, rursusque promittens. Nullum apud authores hujusmodi insecti vestigium reperire potui. Hinc est, quod & figuram & aliqualem descriptionem cum curiofis communicare voluerim, nescius an mihi vel aliis alterum exemplum aliquando obvium se dabit. Tantum. V. A 