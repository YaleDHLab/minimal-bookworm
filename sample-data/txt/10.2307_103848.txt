DE CAMPHORA THYMI. Auctore Casparo Neumanno, M. D. Chemiae Profess. Berolin. & R. S. S. S E C T I O I. ANTE aliquot annos Illustri Regiae Magnae Britanniae Scientiarum Societati Observationem quandam, * quae singularis mihi visa fuit atque in destillatione & separatione Olei essentialis Thymi ex improviso accidit, dum nempe in hoc, absque omni additione destillato, Oleo corpus solidum, siccum, crystallinum, album & pellucidum apparuit, communicavi: ubi inter caetera adduxi, quod substantiam hanc, * Vide Transact. No. 389. (203) hanc, prout externo aspectu & mixtione ipsius conspiceretur, pro nulla re alia, quam pro Specie quadam Camphorae dijudicare possim; quoniam, meo certe judicio, ad nulla alia in terris alioquin existentia mixta (in quantum Chymici hucusque tam naturales quam artificiales materias notarunt, distinxerunt & secundum primarias suas qualitates denominarunt) e contrario omnium commodissime & rationi maxime convenienter ad illud mixtum, ab antiquis jam temporibus Camphora appellatum, subordinari queat; hanc Observationem porro cum necessariis, quas judicabam,circumstantiis animadversionibusque extendi: de reliquo vero ampliori indagationi atque judicio uniuscujusque commisi, ut tam me ipsum, quam alios circa hanc materiam curiosos ulterius informarent. Placuit quoque Secretario celeberrimae antedictae Societatis eum mihi honorem deferre,& hancObservationem Anno 1725. ipsorum pro mense Julio & Augusto sub No 389. publice editis Transactionibus Philosophicis inserrere, pro quo honore publicas jam habeo atque persolvo gratias. Cum vero ex alia in subsequenti mox numero, 390. pro Mense Septembri & Octobri ejusdem anni prostante, Observatione de Camphora, a D. Joh. Brown, exercitato Chymico (quem jam Collegam meum honoratissimum in praedicta Regia Societate appellare mihi gratulor) tradita perspexi, illum a meo judicio de dicto producto Thymi ac nomine ipsi assignato plane dissentire & pene in omnibus partibus aliam, primarioque illuc tendentem, fovere opinionem, quod hoc ex oleo destillato Thymi emergens corpus siccum, a me pro Specie quadam Camphorae venditatum, proindeque nomine Camphorae Thymi insignitum, nulla sit Camphora, minimeque ejusmodi nomen mereatur, propterea pace vestra (quoniam, juxta (204) juxta tritum illud sermone proverbium, quilibet verborum suorum optimus est interpres) mentem meam circa haec, quae ibi a me scripta sunt, sequentibus ulterius explicare mihi liceat, cum postea perinde mihi fuerit,an productum questionis a tertio nulli parti addicto, sive mecum pro Camphora, sive etiam cum Domino Brown pro Oleo habeatur. S E C T. II. Ut rem brevibus complectar, modo dictus D. Brown 1. Productum hoc Thymi non esse Camphoram, inquit, sed Oleum Thymi coagulatum seu condensatum. 2. Circa hanc contradictionem nititur fundamento Experimentorum quorundam, in quibus vulgaris, Indica & officinalis Camphora aliter se habeat, quam ea a me nominata Camphora Thymi, adeoque hoc productum non esse Camphoram. Jam equidem justam D. Brown intentionem, & in Chymia laudabilem profecto consuetudinem; qua nempe non omnibus, quae ab aliis dicta aut literis mandata sunt, statim applaudendum est, non solum debitis effero laudibus, sed etiam affirmo, me contra ista ab eo adducta Experimenta, distinctionem indigitantia, nihil habere quod regeram; interea haec a causa principali me nondum deducunt neque in eam sententiam convertunt, ac si istae a D. Brown observatae differentiae inter Camphoram communem & Camphoram Thymi jam satis sufficientes essent, ut me convincerent, quod Productum hoc Thymi propterea non sit Camphora. S E C T. (205) S E C T. III. Dixi nempe in antedicta mea Observatione primo in genere, acquisivisse me ex nostrati Thymo vulgari veram, densam, crystalliformem & in omnibus qualitatibus conspirantem, nec nisi odore differentem Camphoram, &c. In specie vero porro adduxi. I. Quo modo Camphoram hanc acquisiverim. II. Qua de causa Substantiam illam pro Camphora habeam. III. Ex quibus partibus Camphora consistat. IV. Et denique, quod hanc Camphoram Thymi in omnibus qualitatibus praecipuis, odore excepto, cum Camphora vulgari convenientem existimem. S E C T. IV. Ad haec D. Brown, Praeparatum vel Productum hocce existere quidem fatetur, dicens, tale quippiam jam antea ibi visum fuisse, id quod non equidem impugno, quamvis toto isto quinquennio, in Anglia olim degens, nunquam illud audiverim, multo minus oculis meis creverim; sic etiam concedit externam formam, nomen tantummodo huic producto deditum, vel quod Camphora sit, in dubium vocat & impugnat. Atque sic porro in aliis quibusdam rebus a me dissentit. S E C T. V. Quod vero hoc Praeparatum Thymi nulli alij rei quam Camphorae accensere potuerim, sequentes me impulerunt rationes: I. Ex (206) I. Ex Oleo essentiali ortum est. II. Plane album, transparens; pellucidum, crystallinum, siccum & durum, friabile tamen, denique & fortiter olens corpus, existit. III. Nullo modo solutionem in aqua admittit. IV. Contra facile in Spiritu Vini rectificatissimo & Spiritu Nitri solvitur. V. Demonstrabiles partes constitutivae hujus Producti Thymi eaedem sunt, quae in communi Camphora, quamvis (a) Ratione odoris specifici, (b) Ratione proportionis partium constituentium, & (c) Ratione quoque loci natalis vel Climatis, notabilis occurrat differentia, & exinde etiam variae subtiles discrepantiae circa commixtiones ac relationes cum aliis rebus oriri possint. VI. Denique etiam Mixtum ita constitutum nullo meliore vel convenientiore, ex omnibus hucusque notis naturalibus & artificialibus speciebus, circa quas Chymia versatur, quam Camphorae nomine insignire potui, siquidem haec substantia nec Sal volatile nec Sal fixum, nec Terra, nec Lapis, nec Succus condensatus, nec Bitumen, nec Gummi, nec Resina, nec Sulphur, nec Flores, non Praecipitatum nec Sublimatum, non Pix nec Cera, non Phosphorus nec Vitrum, non Glacies nec Glarea est, aut appellari potest. Multo minus huic duro, sicco & crystallino corpori nomen rei molliter unctuosae, omnium minime rei tenuissime pinguedinosae vel oleosae aut humido-liquidae imponere poteram, dum neque Balsamum neque Linimentum, neque Coagulum neque Butyrum, neque Oleum neque Pinguedo, neque Spiritus (207) Spiritus neque Aqua, Lacryma, Vinum, Liquor, Acetum vel aliud tale quippiam existit. Et sic in hunc usque diem nihil melius & convenientius quam Camphoram excogitare vel ullo modo invenire possum, quo cum majori & rectiore jure comparari vel quo alio praestantiore nomine exprimi queat. S E C T. VI. Horum respectu & propter descriptas jam Proprietates, hasce ex Oleo destillato acquisitas, elegantes, albas, siccas, pellucidas, solidas, friabiles tamen insimulque fragrantes & in aqua non solubiles, contra in Spiritu Vini rectificatissimo & Spiritu Nitri solubiles Crystallos, Camphoram, & pro discrimine communis aliarumque specierum Camphorae, Camphoram Thymi appellare commotus sum, simulque affirmavi, eam in omnibus his adductis proprietatibus cum Camphora Indica officinali convenire, quamvis omnium & singularum particularium affectationum, affinitatum, effectuum, distinctionum subdivisionumque minorum nullam tum temporis habuerim rationem, praecipue cum non adeo magnam ejus portionem acquisiveram, qua investigationes ad ejusmodi experimenta requisitas instituere potuissem, ut taceam, quod in genere, uti postea majori experientia edoctus sum, Vegetabilia Europaea parum tantum hujusmodi Camphoriformis substantiae suppeditent, ea autem puto, quae a natura disposita sunt, ut ejusmodi quippiam largiantur. Quis vero, istas tum a me adductas & jam brevibus repetitas proprietates praecellentes ProE e ducti (208) ducti nostri Thymi cum communi Camphora non convenire, probare poterit? Vel quo magis convenienti & compatibili quam Camphorae nomine mixtum hoc, ut uno verbo mixtionem ejus optimo proprioque charactere indicarem & simul illud ab omnibus aliis in mundo cognitis mixtis perspicue distinguerem, infiguire aut denotare potuissem. S E C T. VII. Nam ut tales albas, pellucidas, divisas, satis magnas, siccas, solidas, & si concutiantur, sonantes Crystallos Oleum appellem vel pro Oleo venditem, sicut saepe dicto D. Brown eas nuncupare libuit, hoc neque honoratissimus hic Collega meus, neque alius quisquam tam facile persuadere mihi poterit. Et quamvis existimet, se Praeparatum hoc cognomine coagulati seu Condensati praemunire posse, asserens: Oleum condensatum & coagulatum esse, nihil tamen ea omnia ad summam rei faciunt, dum scilicet sic nominata Olea in alio plane statu apparent & in Chymia prorsus alia esse reperiuntur, de quibus mentem meam ulterius jam explicaturus sum. S E C T. VIII. D. Brown primo, has Crystallos Thymi, quas Camphoram appellavi & adhuc appello, Oleum esse asserit; quod autem hac in re huic alias egregio Viro assentiri non possim, sequentes notabiles sane & aperte differentes interdicunt circumstantiae: Crystalli (209) Crystalli hae attactu sunt siccae adeoque non molles, vel unctuosae aut pingues, sed plane crystallinae & divisae, quae solae proprietates pro repudiatione nominis Olei sufficientes essent, siquidem Naturae Olei e diametro oppositae sunt & nomen Olei sicco & crystallino tali mixto nunquam, imo de jure, nulli alij rei, quam plane liquidae, pingui vel ad summum butyraceo unctuosae convenit. S E C T. IX. Secundo probationem hujus Characteris fulcire nititur expressione adjectiva vel verbo Coagulatum, dicens: Est Oleum coagulatum. Cui vero porro amice regerere mihi liceat, quod & hic epitheton illud non satis sit sufficiens: 1. Quia in universa Chymia nomen, Coagulatum, nunquam ejusmodi rei attribui potest nec debet, quae plane sicca & simul crystallina adeoque nec pinguis-unctuosa nec humido-aquea est; e contrario. 2. Tantum & unice istiusmodi rebus ac circumstantiis attribuendum vel addendum est, in quibus sive subito sive pedetentim, sive ex pluribus aut paucioribus humiditatibus vel tenuiter liquida pingucdine, sive etiam per se sive per additionem alterius rei, aliquid quasi praecipitando sese colligit, atque consistentiam, instar lactis coagulati vel Offae albae Helmontij, vel Roob, vel Butyri & Unguenti vel resinoso-viscosi assumit, Productum postea sit sive salinum, terrestre, pingue, resinosum vel prout velit. Quamdiu nomen Coagulum vel Coagulatum ipsi attribuitur, tam diu non potest esse siccum, E e 2 sed (210) sed attactu humido-pingue vel resinoso-viscosum aut unctuosum existere oportet. Et posito! quod hoc verbum Coagulum vel Coagulatum etiam ad res plane sicca consistentia praeditas detorqueatur vel vi detorqueri debeat, licet hactenus in Chymia illud non introductum sit, hoc saltem concedere necessum erit, id nunquam ad corpus pellucidum, crystallinum, in separatis, perspicuis, siccis, ordine compositis & uti Sal crystallinum apparentibus, ad crepitationem usque duris frustis consistens extendendum, adeoque tale quid minime Coagulum vel Oleum coagulatum appellandum esse, quippe quod hactenus nondum auditum aut receptum fuit. 3. Omnia Olea coagulata, e. gr. Oleum Anisi, Rutae, Olivarum, &c. si loco frigido vel tempore brumali etiam ad summum coagulentur, nequaquam tamen in siccas, plane duras, uti Tartarus vitriolatus, & adhuc majores quasi Saccharum candidum album repraesentantes, adeoque in concutiendo crepitantes vel sonantes Crystallos, sed ad summum externo aspectu ut tenuissima folia, attactu tamen digitos pinguefacientes & rigidae quasi apparentes particulas, adhaec vero maxima ex parte in perpetuo butyraceam vel adiposam consistentiam, adeoque nunquam in talem Camphorae similem duritiem degenerare solent. 4. Olea quoque coagulata, vel leviori accedente calore, mox liquescere & tenuiora fieri, statumque coagulationis suae amittere solent, quod vero in nostris Crystallis reperire non licet, quia hae tam aestate quam hyeme, quinimo consulto applicato leni calore in aequali semper solida forma permanent. S E C T. (211) S E C T. X. Tertio D. Brown adhuc utitur Verbo Condensatum, Crystallos nempe vocat Oleum coagulatum seu condensatum. Si dixisset, Crystallos esse Corpus ex Oleo condensatum, tunc eandem mecum haberet sententiam quam ipse in Observatione mea, pag. 327. sub No 3. adduxi; dum vero simpliciter eas pro Oleo habet, ei minime assentiri possum, siquidem hoc magnam praebeat differentiam, quando dico: ex Oleo natum, condensatum vel separatum; & e contrario quando de Oleo condensato seu coagulato verba facio: Per hanc enim posteriorem loquendi formulam totum intelligitur Oleum; per priorem vero tantum aliquod separatum, de novo productum & ex Oleo jam demum exortum planeque aliter, quam reliquum Oleum visui se objiciens. Id Oleum, quod se coagulari vel condensari patitur, illud non tantum centesima, quinquagesima vel vigesima ex parte fieri solet, sed ejusmodi Oleum penitus penitusque, si non in toto saltem plurimo & maximo pondere se coagulare & condensare debet. Qua vero ratione fit, ut hic in Oleo Thymi parvum tantum pondus elegantium harum Crystallorum oriatur vel separetur, omneque reliquum Oleum ne minimam quidem mutationem aut vestigium coagulationis vel condensationis monstret, sed in perfecte liquida & debite tenuiterque oleosa consistentia, sicut Oleum Thymi purum est atque esse solet, aequaliter permaneat? Aliud est ea materia ex qua aliquid fit, & aliud quoque est illud, quod ex ea paratur: in praesenti nostra materia utique in principio adest Oleum & quidem Oleum destillatum essentiale; postquam autem (212) autem ex hoc ipso nova plane substantia denuo oritur, generatur vel ex Oleo separatur & producitur, quae tactu, visu vel forma externa cum ipso Oleo minime convenit, hoc jam clarum pellucidum, album, solidum & crystallinum corpus nunquam pro priori fusco rubro tenui & liquido oleo existimare possum, tanto minus, cum etiam non omne <inferred>Oleum</inferred> coaguletur vel condensetur, hinc substantiam illam pro Oleo coagulato seu condensato accipere queo, licet corpus hoc ex Oleo separatum & condensatum seu potius crystallisatum sit. Quod si haec methodus invalesceret, ut separata & praeparata ex hoc vel illo subjecto semper cum eodem nomine illius subjecti ex quo separata sunt, insignirentur, & cognomen tantum aliquod adjiceretur, tum exinde mirae conclusiones & stupendae confusiones in Chymia orirentur, sic & in enarrationibus & descriptionibus rerum artificialium fere nil nisi aequivocus, obscurus & incertus sensus produceretur. Si hoc valeret, ut Camphora ex hac tantum causa possit appellari Oleum, quia ex Oleo orta est, & ratione consistentiae figuraeque tantummodo cognomen coagulatum vel condensatum adjicere, adeoque sic ab omnibus objectionibus simul & semel me liberare possem, tunc quoque hoc rectum ac justum esse deberet, si communem frumenti spiritum appellarem Frumentum vel semen liquidum Hordeum rarefactum, Triticum spirituosum & sic porro, quia scilicet ex semimbus istis paratus fuit. Hoc modo Flores Antimonij etiam Antimonium volatile; Spiritus Sulphuris, Sulphur aquosum; Phosphorus, Urina coagulata; Sal lixiviosum crystallinum, Cineres condensati, & sic plura alia secundum nomen materiae ex qua praeparata sunt, nuncupari 2 deberent, (213) deberent, quia circa haec omnia eodem jure probari potest, quod ex iis orta vel praeparata sint, quo affirmare queo, Camphoram Thymi obortam esse ex Oleo Thymi, & sic complures materiae aliter prolixiusque denominari atque circumscribi possent; nisi a. Ad externas quoque differentias, consistentiam, aspectum, siccitatem, humiditatem, pinguedinem, liquiditatem, pelluciditatem, opacitatem, soliditatem, duritiem, mollitiem, pluresque alias circumstantias animus adverteretur, & simul b. Tritum in scholis proverbium: quod fieri potest per pauca, &c. puto, quomodo quis mentem suam omnium brevissime & maxime notanter exprimere possit, in considerationem veniret. Quod si igitur Materiam quandam unico vocabulo characteristico denotare possum, quare hoc evitare & potius duo vel plura adhibere, adeoque, loco verbi Camphora, Oleum coagulatum seu condensatum dicere deberem? Sufficit! & quilibet intelligit, cum verbum Camphora adhibeo, quod sit corpus Crystallinum atque condensatum, immo ex Oleo condensatum & maximam partem ex oleosis partibus consistens. Adhaec diversi in Chymia dantur modi, ubi ex substantia liquida corpus siccum acquiritur, ideoque & hic bene distinguendum, nec ubique omnia, verbis coagulatum & condensatum, describenda sunt, siquidem inter coagulatum ac crystallisatum, inter congelatum, condensatum, inspissatum, praecipitatum atque sublimatum, & quae ulteriores ejusmodi sunt methodi, non exigua existit differentia. S E C T. (214) S E C T. XI. Haec ergo mea forte est explicatio, quare istas ex Oleo Thymi acquisitas Crystallos appellaverim Camphoram, easque non olei nomine aut alio quodam cognomine insignire judicaverim. De reliquo mihi perinde erit, si D. Brown aliisque illas Oleum vel Sal volatile vel quoquomodo velint, nominare libuerit. S E C T. XII. Praeterea ego nec primus nec solus in terrarum orbe sum, qui ejusmodi ex Europaeis Oleis essentialibus comparatum mixtum Camphorae nomine insigniverim, sed & alij quidam ineruditis certe non adnumerati viri idem mecum fecerunt. Ut prolixitatem effugiam, ad duos tantummodo istos, quos ipse D. Brown allegavit, provocabo: 1. Eruditus & celeb Leydensium Professor D. D. Boerhaave in Libro a D. Brown adducto, qui dicitur Chymiae institutiones & Experimenta, pag. 82. (cujus loci ipse D. Brown, pag. 365. meminit): `` Nam `` (Camphora) inquit, non solum est progenies so`` lius arboris Camphorae, N. B. Sed omnes plantae `` aromaticae Camphoram sui generis producere `` possunt,'' prout & D. Boerhaave de hisce in Collegiis & Lectionibus suis quam saepissime mentem ulterius explicavit, ex quibus nempe Europaeorum Oleis Camphora acquiri possit. 2. Egregius ille in eruditione, experientia que celeb~ Parisiens. Chymicus D. Geoffroy junior, quem 2 D. Brown (215) D. Brown loco citato itidem adducit, in dicta Observatione Academ. Scientiarum Anno 1721. edita, ait; `` L'Huile Terebinthine, quoique rectifiee a l'eau `` depose aux parois de la bouteille des cristaux `` semblables a des aiguilles de Camphre sublime. `` J'ai observe la meme chose dans les Essences de `` Matricaire, de Marjolaine &c. Et porro: `` L' `` Huile de Sauge, par exemple & cell de Ro`` marin, prennent en vieillissant a peu pres la meme `` odeur. Il y en a meme quelquefois, qur appro`` chent de l'odeur du Camphre. J'ai eu de l'eau de `` sauge, qui gardee pendant plus d'un an, avoit `` acquis une odeur de Camphre tres-forte, ensorte `` qu'on l'auroit prise pour de l'eau, dans laquelle on `` auroit eteint du Camphre meme, &c.'' Quanquam D. Brown etiam tantorum Virorum experimenta atque enarrationes acceptare recuset & de eis dubitare videatur, tanto minus diversis adhuc aliis manus daturus erit, e quibus apparuit, quod non solum ex variis Vegetabilium Indiae Orientalis partibus, extra proprie sic dictam Arborem Camphoriferam, e. gr. e Radice Arboris Cinnamomi, Zedoria & Mentha Zeylanica, istiusque loci crescente Schaenantho, Abrotano, Millefolio, Cardamomo, Junipero, &c. sed ex Europaeorum etiam Salvia, Roremarino, Hyssopo, Majorana, &c. &c. (praeter Thymum) acquisita fuerit Camphora. Licet enim D. Brown, pag. 361. his utatur verbis: `` At in nullis aliis <inferred>Oleis</inferred> (praeterquam Oleo Thymi) `` aliquid hujus generis me vidisse memini, nisi in `` Oleo Macis, de quo pag. seq. mentionem facit: `` in superiore parte hujus Olei, aliquid crystallinae `` formae hodie fluctuare videtur; attamen cujus F f `` generis (216) `` generis sit substantia, sive Camphora, sive non, `` tempus docebit; '' Nihilo tamen scius alij tale quid saepius viderunt & observarunt, adeoque hoc argumenti loco inservire minime valet, quod D. Brown nondum vidit, id nemo unquam hominum in mundo vidit, aut ejusmodi quid nunquam accidit nec accidere potuit, multo minus, quod omnia plane falsa sint, quae D. Brown non vidit nec approbat: Sed haec tam parum convincent animum, ac si ego dicere auderem, hoc vel illud, quod D. Brown in Chymicis suis tentaminibus vel laboribus consuetis interdum forte obvenerit, nunquam revera ita accidisse, idque hac tantum praeoccupatione fultus, quia ista ego non viderim. In P. S. equidem, D. Manel ei Camphoram Majoranae monstrasse, fatetur, quia vero differentias aliquas cum liquoribus aliis, eadem ratione uti Camphora Thymi, adeoque non in omnibus relationibus eodem modo, sicut Camphora communis sese exhibuerit, hinc etiam ipsi non Camphora, sed Oleum coagulatum audit. S E C T. XIII. Pag. 363 & 365. D. Brown de opinione sua, quod Camphora Thymi sit Oleum coagulatum, quodammodo dubitare, vel, ut rectius dicam, medius haerere videtur, ait enim loco posteriore: `` Quod ad `` hoc Sal, seu Oleum coagulatum Thymi, &c. & `` loco priore: Quibus non abs re fuerit, testimo`` nia quaedam de Oleis coagulatis, seu Salibus ex `` Oleis natis, huc pertinentia, subjungere.'' Ex his patet, dum nempe Crystallos quaestionis Sal seu Oleum, Oleum coagulatum seu Sal ex Oleo natum appel(217) appellat, quod adhuc quasi non satis certus sit nec secum consentiat, ipsas Crystallos certe nihil aliud quam Oleum, sed forte pari ratione tam Sal quam Oleum esse, licet pag. 361. vel non procul a principio Tractatus ejus, nomen Salis ipsi abneget, dum ita loquitur: quod hactenus improprio Salis Thymi volatilis nomine dictum fuit. Hae ipsi dubiae de Sale cogitationes non tantum in duobus illis locis & forte casu elapsis verbis Sal seu Oleum, sed & tanto dilucidius exinde colligendae sunt, quia circa hanc materiam, pag. 364, adhuc alios tres eruditos Viros, nempe D. D. Slare, Helmontium & Clar. Boerhaavium adducit; Venerabilem scilicet D. Slare Camphoram Thymi appellasse Sal volatile (cum tamen in Aqua solutionem non admittat,quippe qua sola generali Salium probatione a charactere Salis excluditur) item, in Oleo Cinnamomi quoddam Salis praecipitatum observatum fuisse, quod tamen nihil aliud quam Camphora esse potuit, quia ipse addit, hoc Oleum sine ullo additamento aut arte ad Salis formam inducendam destillatum fuisse. E contrario reliqua huc allegata exempla ex Helmontio & Boerhaavio, ad hanc materiam vel ad probationem Salis volatilis nativi aut Camphoram repraesentantis, plane non quadrant, dum hi duo Viri posteriores de longe alio ac reali Sale, nempe de Sale volatili artificiali, i. e. de Sale volatili ex Oleo & Sale alcalino-fixo facto loquuntur aut scribunt, prout & ipse D. Brown hoc allegat, idque facile perpendere debuisset, inquit enim: Helmontius de Sale ex eodem Oleo artefacto sic locutus est: `` At quando Oleum Cinnamomi suo Sali Alkali miscetur, &c. & sic etiam iste a D. Boerhaave, pag. 364, ex Experimento F f 2 Hom(218) Hombergiano allegatus Sal seu Sapo (uti D. Boerhaave eum appellat) verum aliquod cum Sale quodam alcalino nudo commixtum Sal volatile fuisse oportet, si revera in aqua solubile fuit; quod si vero, absque additione, per se in forma salis sese apposuit, certe nihil aliud quam Camphora, adeoque in aqua nullo modo solubilis aut cum ea permiscibilis fuisse potuit, unde dictus D. Boerhaave adjicit: Sed Experimentum non facile imitari possumus, i. e. si absque additione Sal volatile in Aqua solubile vel Saponem acquirere volumus. S E C T. XIV. In priore mea Observatione, pag. 329, definitionem vel descriptionem suppeditavi de Mixtione Camphorae sive de partibus ejus constitutivis, quod primario 1. ex principio inflammabili & ignescente vel Phlogisto rarefacto, i. e. subtili sulphurea substantia consistat, quale Principium alij simpliciter Sulphur (in sensu lato) alij vero ut Beccher & Stahl etiam Terram Sulphuream, inflammabilem, Terram secundam, ignescibilem & phlogistam, uno autem verbo plerumque ~ appellare solent, ubi his usus sum verbis: Constat rarefacto phlogisto, vel prout Manuscriptum meum habet: Constat ex rarefacto phlogisto, & hoc constituens primo loco posui, quia quoad quantitatem in mixtionis proportione maximam constituit partem. Quamvis equidem optimo jure, loco hujus, dicere potuissem: Camphora constat (primo) ex Oleo vel particulis oleosis, quippe quod hic potissimum intendebam, attamen hoc loco, certis de causis, expressionem illam (219) illam adhibere nolui, quia descriptionem modo in sensu physico, quoad principia dedi, dum Oleum rursus e principio inflammabili, Aqua & Terra consistit; proinde hic de nulla aequivoca explicatione cogitavi nec eam pertimui, certissime persuasus, quod haec chymica loquendi formula, si aliquid describere volumus, ex quo quid constet, vel quas partes constitutivas contineat, unicuique praecipue Chymi o, satis nota & perspecta sit, siquidem etiam ipsimet D. Angli, quando vocem Anglicam illam, it consists, latine reddere volunt, idem quantum mihi succurrit verbum constat, & tum porro ablativum vel cum Praepositione ex vel etiam sine ea adhibent, haec quoque loquendi formula in omnibus Chymicorum libris satis trita est & reperibilis; attamen D. Brown, tria ista verba: constat rarefacto Phlogisto, plane alio modo explicare & ita intelligere non dicam detorquere placet, ac si dixissem, quod in igne constans sit vel igni resistat, ait enim: Haec sunt Neumanni verba, at minime nostrum: Nam si igni admoveatur, &c. de qua tamen opinione ego nunquam cogitavi, tantum abest ut in hac intentione talia literis consignaverim, alias et enim partes constituentes non denotassem numeris, nec hoc sub No 1, uti aquosum & terreum sed No 2 & 3 adduxissem, sed si opinio mea cum explicatione. D. Brown concordasset, tunc profecto de proprietatibus & relationibus Camphorae solicitus fuissem. Interim ex hac male intellecta explicatione certior sis, D. Brown nostri certe magni & plane eximij Chymici D. Stahlij scripta nondum legisse, adeoque etiam de hac ipsi tam usuali expressione vel verbo ~ verum conceptum non possidere. S E C T. (220) S E C T. XV. Tandem etiam in considerationem veniunt observatae a D. Brown differentiae inter Camphoram Thymi & Camphoram communem, quarum diversas in medium adducit, quaeque procul dubio ipsum maxime commoverunt ut crederet & publice scriberet, quod haec ex Oleo Thymi acquisita substantia crystallina non sit Camphora eam ob rationem, quia non in omnibus relationibus, aliis admixta rebus, cum Camphora vulgari conveniret, sed plane alio modo sese gereret. Jam equidem de veritate harum Observationum nullum mihi est dubium, ac lubens confiteor, quod, si Camphora Thymi secundum reliquas relationes in & cum aliis corporibus eousque extendenda est, haec a Camphora communi notabiliter differat, adeoque in hoc D. Brown absque ulla contradictione manus porrigam, verum ea tum temporis, ut illuc usque extendatur, mea intentio nunquam fuit, quin potius primarias modo & praecipuas imprimisque in sensus incurrentes proprietates, quibus tam communis Camphora quam Camphora Thymi prae aliis mixtis in mundo sese distinguunt, in animum induxi, de reliquis omnibus differentiis & qualitatibus particularibus minus solicitus, neque (uti jam supra dixi) parvo isto, quod acquisiveram, pondere, ejusmodi ulteriores investigationes peragere potui. S E C T. (221) S E C T. XVI. Quae me proinde ad aequiparationem Camphorae Thymi cum Camphora officinali commoverunt, sunt sequentia. 1. Productum Thymi oritur ex Oleo essentiali; sic quoque ordinaria exoritur Camphora. 2. Est corpus siccum & solidum; tale etiam Camphora communis. 3. Simul tamen friabile; Camphora itidem: quamvis D. Brown hanc friabilitatem, quam cum meis Crystallis unicuique monstrare possum, perinde neget. 4. Est album; ita & Camphora. 5. Clarum & pellucidum; eadem ratione quoque Camphora. 6. Consistit ex Crystallis divisis; similiter etiam cruda & non depurata Camphora. 7. Quoad odorem fortiter imitatur suum Oleum vel suam speciem; sic etiam Camphora. 8. Respuit solutionem in aqua, quam Camphora itidem aspernatur. 9. E contrario penitus & facile solvitur a Spiritu vini rectificato, id quod etiam de vulgari Camphora notissimum est. 10. Dissolvitur etiam a Spiritu Nitri; eadem ratione quoque Camphora. Existimarem profecto, quod hae convenientiae, conformitates & circumstantiae comparabiles satis sufficientes essent, talem hoc modo sese habentem substantiam, absque prolixiore consideratione pro primo Camphoram appellandi. S E C T. (222) S.E C T. XVII. Differentiae cujusdam generalis, pag. 329. ~ 4. mentio a me facta est, quod nempe ex sic dicta arbore Camphorifera ibidem in magna copia & ita longe plus Camphorae, quam Olei, haberi queat, cum e contrario Vegetabilia Europaeorum plurimum Olei, parum vero Camphorae largiantur. Cui jam hoc-dihuc addo, quia Camphorae Europaeae ex multo Oleo & pauciori portione Camphorae consistunt, adeoque hae Camphorae in sua mixtione multo oleosiores, vel respectu communis Indiae Orientalis Camphorae, cum partibus Oleosis magis, ut ita dicam, supersaturatae ac cum aliis partibus propterea non ita firmiter unitae sunt, Camphora officinalis vero, in proportione ingredientium, paucioribus Oleosis, e contrario pluribus terrestribus partibus instructa & in hac posteriore in genere omnia constitutiva firmius meliusque immixta reperiuntur, quod exinde etiam in commixtione cum aliis liquoribus, porro ratione sublimationis, solutionis cum Oleo Vitrioli, ratione exhalationis, praecipitationis aliarumque relationum, tanto facilius notabilis differentia inter has duas species sese exserere possit; hinc tamen illa haud sequitur conclusio: quia Camphora Thymi in omnibus & singulis relationibus cum Camphora vulgari non convenit, ergo hoc Productum Thymi non est Camphora. Si enim in Chymia in omnibus fere rebus unice ac solum ad relationes differentes particulares respicere, convenientes vero generales proprietates observatuque maxime digniores plane non attendere, sed tantum superficiarie eas intueri & e contrario a prioribus con(223) conclusiones nostras formare vellemus, tunc res profecto paucissimae comparari possent, plurimae autem saepe in nimis prolixum maleque cohaerens judicium dilaberentur. S E C T. XVIII. De duabus tantum materiis, nempe de Metallis & Salibus exemplum aliquod proponam: A. 1. Omnibus notissimum est, aurum, argentum, cuprum, ferrum, stannum & plumbum pro perfectis Metallis & Mercurium vivum pro Semimetallo sive Metallo imperfecto haberi, eam ob rationem, quia hae substantiae praecipuas proprietates ejusmodi rei possident, quae Metallum vocatur, adeoque neque ad lapides neque terras, sulphura, bitumina, salia, vitra, neque ad res ullas alias, brevi, ad nihil melius in universo terrarum orbe, quam ad Metalla comparari possunt, sicuti & ego Camphoram Thymi, juxta supra descriptas ejusdem proprietates, nulli alij rei convenientius aut melius, quam Camphorae accensere & sic denominare potui; prout vero D. Brown ratiocinatur, antedicta Metalla certe non ex omni numero forent nec vocari possent Metalla, quia in omnibus relationibus & commixtionibus cum aliis rebus, in solutionibus, praecipitationibus, sublimationibus, &c. inter se non conveniunt. Et quidem disserere posset: a. Aurum existimo pro vero Metallo, eam ob rationem, quia in Aqua regis solvitur; cum vero Argentum in Aqua regia non dissolvi potest, ergo hoc non est Metallum. G g b. Vice (224) b. Vice versa Argentum atque alia quaedam Metalla in Aqua forti solubilia pro veris Metallis habere, Aurum vero ex Metallorum numero excludere posset, quia hoc nullam in Aqua forte solutionem admittit. Spiritus Vitrioli dissolvit ferrum & cuprum, non vero Aurum nec Argentum, proinde duo haec nobiliora Metalla non essent Metalla. Hoc idem illud est Argumentum, quale D. Brown, ratione solubilitatis, pag. 363, sub No 3, circa Camphoram Thymi adducit, dicens: Oleum Vitrioli solvit quidem Camphoram communem, non vero Camphoram Thymi, ergo Praeparatum hoc Thymi nulla est Camphora. 2. Secundo objectionem ipse formare posset, ratione coloris & consistentiae differentis in solutionibus Spiritus Nitri enim hoc vel illud Metallum solvit colore albo, solutio pellucida apparet & clara; quia vero solutio Veneris est caeruleo-viridis, solutio Martis valde obscure-rubro-fusca & solutio Stanni non penitus & ubique pellucida haeque posteriores longe aliter ac solutio Lunae purae, Mercurij, &c. sese habent; ergo has plane aliter visui sese sistentes crassiores & ex parte haud pellucidas solutiones non esse solutiones Metallorum, vel solutas materias non esse Metalla. Ita enim D. Brown, Pag. 362, sub No 2. de solutione Camphorae Thymi in Spiritu Nitri iterum concludit: quia nempe solutio Camphorae Thymi eundem calorem, consistentiam seu pelluciditatem non possidet, uti Solutio Camphorae communis; ergo Camphora Thymi non est Camphora, cum tamen hic perpendere debuisset, quod primo ipse Spiritus Nitri, ratione coloris & pelluciditatis, in quibusdam Metallis (225) tallis alios colores producat ac multiplices variationes inferat; secundo, cum hic Camphora Thymi ex Oleo rubro-fusco orta, adhaec cum partibus oleosis quasi super-saturata sit, quod inde quoque facillimo negotio longe obscurior & crassior solutio produci queat. S E C T. XIX. 3. Ratione praecipitationis vel reliquarum relationum harum solutionum etiam per se, D. Brown non pauca objicere posset, dum circa eas multo plures differentiae occurrunt, quam inter duas hasce Camphoras: a. Ratione ulterioris relationis solutionum Metallorum obtendere quis posset: Solutio Argenti, Plumbi & Mercurij in Spiritu Nitri veras praebet Crystallos, e contrario solutio Martis & Stanni cum Spiritu Nitri nullas sistit; ergo haec posteriora non sunt Metalla, sed tantum priora. Solutio Mercurij in acido concentrato salis communis per sublimationem largitur Sal Crystallinum, reliqua Metalla omnia non ita; ergo Mercurius solus est Metallum. Quaedam Metalla sub solutionibus fortem vaporem emittunt, alia non item. Quaedam sub Solutione per se aliquid ad fundum dejiciunt, alia non; ergo quaedam tantum sunt Metalla exclusis reliquis. b. Ratione praecipitationis non parvus differentiarum numerus, quae sub Metallicis solutionibus sese exserunt, si prolixior esse vellem, adduci posset, dum scilicet Metallum solutum in praecipitatione mox ut calcem puram Metallicam praecipitamus, mox autem plane alias omnique Metallico splendore orbaG g 2 tas (226) tas calces, ex parte etiam difficulter reducibilia praecipitata nanciscimur. Quis vero propterea de his posterioribus affirmare auderet, materias istas, e quibus istiusmodi calces provenerunt, non esse Metalla, quia in praecipitatione non eodem cum illis modo sese haberent, vel quia non ut perfecte nitida. ac splendescentia Metalla sese rursus praecipitarent? Nihilo tamen minus D. Brown circa Camphoram ejusque diversas praecipitationes & relationes, quod nempe solutio Camphorae Thymi eodem modo se non praecipitet ac solutio Camphorae vulgaris, eandem denuo format conclusionem: Ergo Camphora Thymi non est Species Camphorae, vel propterea in id genus Mixtorum non pertinet. Reperiuntur ejusmodi differentiae etiam in variis tractationibus, solutionibus & praecipitationibus corporum resinosorum cum Spiritu Vini, quinimo ex quibusdam solutionibus resinosis, curiositatis gratia, duplicis generis praecipitationes, si cuidam fucum facere velles, monstrari possunt, ita ut resina vel statim se praecipitet & ad fundum separetur, vel etiam solutio minus recte se praecipitet, sed turbida tantum ac lacrescens fiat, idque eadem solutione, eodem solvente, eodemque praecipitante: Ex qua vero lactescente praecipitatione conclusio formari nondum potest, quod substantia soluta non fuerit vera resina. S E C T. XX. B. Sub copulationibus, solutionibus, Praecipitationibus, sublimationibus & Crystallisationibus Salium innumerae fere differentiae & per quam diversae relationes occurrunt, quae maximopere saepius, uti dies (227) dies & nox sese distinguunt vel sibi invicem plane contrariantur. Quantopere enim sola Salia acida a se invicem differunt? & sic etiam, quando ea cum Sale alcalino vel fixo vel volatili conjuncta & in statum neutrum redacta sunt? Pergrandem illam differentiam Salia inter acida & alcalica vel ipsimet norunt tirones; quis vero idcirco, novo plane modo, & N. B. propter has mox hic mox illic occurrentes differentias, vel quia in omnibus partibus ac relationibus inter se non conveniunt, talem conclusionem formare auderet: Ergo hoc vel illud non est Sal? Ratio, quia vel plane nullam Crystallisationem admittit, vel non eadem figura, uti illud Sal, crystallisatur, vel quia sublimationem respuit, aut in commixtione cum hac vel illa materia non eodem modo, uti illud Sal, sese gerit, vel quia aliter sese praecipitat, non plenarie reducitur, aut siccam consistentiam recipere recusat, & quae forte centenae pluresque variationes circa physico-chemica experimenta, quibus Salia intermixta sunt, revera occurrentes adduci possent. Sed ejusmodi ratiocinandi modus hactenus usu nondum est receptus. S E C T. XXI. Jam vero Camphora Thymi, 9 vel 10 cum communi Camphora perfecte convenientes, adeoque praecipuas Camphorae proprietates possidet, sicut supra demonstravi quas nec ipse D. Collega meus negare poterit nec audebit, & ratione cujus conditionis nutla certe mihi in Orbe cognita est materia, I qua (228) qua cum hoc album, solidum, pellucidum, fragrans, inflammabile, pulchre crystallinum corpus rectius comparare possem, quam unice ac solum cum Camphora. Sic etiam Plumbum, Ferrum, Cuprum & Stannum ad nihil praestantius quam ad Metallorum Ordinem; Vitriolum, Sal commune, Alumen & Nitrum ad nihil aliud quam ad Salium ordinem recipi possunt, quia notabiliores proprietates eorum requisitas possident, ac cum nulla alia re magis, quam cum iis conveniunt. Nihilo tamen minus (juxta D. Brown circa Camphoram Thymi argumentandi methodum) hic itidem objici posset: Plumbum, Ferrum, Cuprum & Stannum non esse Metalla, ex ea ratione, quia in igne non adeo sint constantia uti Aurum & Argentum, sed comburantur in calcem, exhalent ex parte in auras & sub solutione, praecipitatione, sublimatione, &c. alio modo sese habeant; Vitriolum, Sal commune, Alumen & Nitrum non esse Salia, quia a puro Sale acido vel alcalino, vel Sale ammoniacali sublimabili, & vice versa valde differant, ut differentias plures notabiles, quae in copia adduci possent, taceam. Quis vero hoc in gratiam alterius crederet? Siquidem dubito, quin ipse D. Brown hoc credat, sed potius satis cognitum habeat. Si autem novit ac firmiter credit, quatuor istas antedictas Regni mineralis substantias esse Metalla, nullique rei melius annumerari posse, adeoque hoc nomen de jure mereri, licet ab auro & argento multum discrepent; Porro, quod reliquae, exempli tantum gratia, adductae substantiae Salinae sint vera Salia, quamvis nec pura Salia acida nec alcalica existant, & tam inter se, quam etiam a multis aliis Salibus valde differant; quare igitur in Regno Vege(229) Vegetabili, vel hic circa nostrum Concretum Oleoso-crystallinum, propter proprietates & differentias quasdam particulares, novum concludendi ac describendi modum injieit, & Camphoram Thymi, tantummodo propter aliquas cum vulgari Camphora differentias, vel quia illa in omnibus ulterioribus relationibus cum hac non conveniat, pro Camphora agnoscere, declarare & sic nominare recusat? Cum tamen hoc Thymi concretum, quoad proprietates principales, tam bene cum Orientali Camphora symbolizet, ac Metalla praedicta cum aliis Metallis, vel Salia ista cum aliis Salibus. Quod si Plumbum, Stannum, Cuprum & Ferrum Metallum appellare licitum est, quamvis ab Auro & Argento, imo inter se, multum differant; quod si Alumen & Vitriolum Sal vocitare solemus, licet a Sale communi aliisque Salibus multum discrepent; quare non licitum mihi fuerit, crystallinum hoc corpus Camphorae nomine insignire, etiamsi quasdam a vulgari Camphora obtineat differentias? Videtur mihi, Viros neutri parti addictos meam potius Opinionem approbaturos, eamque magis appropriatam & adaequatam judicaturos esse, quam Titulum Olei, vel ut solidum, pellucide-crystallinum, siccum corpus appelletur Oleum. S E C T. XXII. Conclusionis loco adhuc semel ergo repeto: 1. Quamdiu aliquid Olei nomen meretur, tamdiu vel plane liquidum, vel saitem crassiuscule liquidum, unctuosum & pingue tactu illud esse debet. I 2. Quam. (230) 2. Quamdiu aliquid pro Oleo coagulato vel condensato habere possum, tamdiu necesse est ut crassiusculum, parum vel plane non liquidum, vel ad summum unguenti & sebi consistentia, idque solummodo in frigido, adeoque obrigescens sit, attactu tamen nihilominus digitos pinguefaciat &, levissimo quoque adhibito calore, formam istam coagulatam iterum amittat. 3. Simulac autem vere siccas, solidas & pellucidas (in forma circiter pulchri & clari Tartari vitriolati crystallisati apparentes) crystallos nanciscor, etiamsi ex ipso Oleo ortae sint, imo licet etiam in sua mixtione, pro maximo pondere, ex veris oleosis partibus consistant, attamen statim cessat titulus Olei, & cognomen hoc coagulati seu condensati Titulum Olei amplius tueri non valet; nec necesse est cognomina talia adhibere, dum, si ejusmodi ex Oleo essentiali productum crystallinum, siccum corpus existit, quale substantiam quaestionis videmus, unicum verbum Camphora tum satis sufficiat, adeoque optime exprimat, quale sit mixtum, & quod nihil aliud, quam Species Camphorae, sicque corpus nostrum crystalliforme Camphora Thymi maneat. P. S. Sphalmata & Errata scriptoria vel typographica, dum in Observatione mea pag. 324. lin. 2 & 3, vel Amanuensis meus literam a superne non satis debite contraxit, quam postea Typotheta pro u assumsit, vel Typotheta u, loco a, arripuit, adeoque loco veram, densam, verum, densum impressit, D. Brown pro eo, quo pollet, judicio, facile agnoscere potuisset, neque eosdem errores eisdem typis denuo excudendos curare opus habuisset. Ego certe vitio (231) vitio mihi verterem, si ex Observatione ipsius pag. 300. lin. 4. ab ima pagina verbum Disserentiis, pag. 364. lin. 2. Philososophicis, item, pag. 365. lin. 16. verbum nalis & ejusmodi facile evenientia Sphalmata scriptoria vel typographica, quae alias Viri graves omnium Nationum facili negotio perspicere, indulgere & excusare solent, ei exprobrare vel eodem modo typis vicissim mandare vellem. Berolini, d. v. C A S P A R N E U M A N N. Martij, 1731. Med. D. & Chemiae Prof. In Epistola ad illustrissimum R. S. Praesidem data Berolini a. d. III. Id. April. CIC IC CC XXXIII. breviter scribit Doctissimus Author noster hisce verbis. `` DE Dissertatione mea secunda de Camphora `` Thymi id quidem ingenue profiteor, nihil `` me aliud denuo declarare voluisse, nisi hoc ipsum, `` quod materia, quae in duris crystallis atque in aqua `` non solubilis comparet in Oleo Thymi pariter at`` que aliis quibusdam Oleis essentialibus, minime Sal `` aliquod volatile, multo minus Oleum coagulatum, `` sed singulare quoddam, ex istiusmodi Oleis segre`` gatum separatumque concretum, & ut paucis di`` cam, ejusmodi mixtum sit, quod me quidem ju`` dice non alio magis convenienti quam Camphorae `` nomine insignire possis. H h III. The 