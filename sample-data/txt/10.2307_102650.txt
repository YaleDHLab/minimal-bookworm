IV. Part of a Letter from Dr. Hotton to Dr. Tancred Robinson, Concerning the late Swammerdams Treatise de Apibus; the Ahmella Ceylonensibus, and the Faba Sti. Ignatii. IT A est, damnabat sua studia ~ ~ Swammer da~ noster; erat enim Sectae Antoniae Bourignon adidictus: id vero doleo non <inferred>prodisse</inferred> Amici hujus nostri Commentarium de Apibus, omnium quae unquam elaboravit Castigatissimum; hoc opus vernaculo Sermone scriptum cum Iconibus quamplurimis eo spectantibus plus semel apud eum vidisse me satis memini; at ubi jam latitat ignoro prorsus. Nuperis Annis magnam celebritatem nacta est ob vim Lithontripticam quae ipsi ascribitur, Herba quaedam a Ceylonensibus Ahmella dicta. An jam uspiam exstet nescio; sed eam colui, cum versarer in Praefectura Horti Amstelod. Flores fundit in summis caulibus persimiles Chrysanthemo Curassav. ~ alato caule flo. Aurantiis Par. Bat. Semen ei bidens, caules quadrati, fol. Lamii vel Urticae (quae subacria sunt) conjugatis amicti; unde manifeste liquet ad Cannabinae Genus, quod bidens vocat Casalpinus, eumque sequutus Tournefortius, spectare; neque forte inconcinne nuncupari posse Cannabinam aut bidentem Urticaefoliam Indicam Lithontripticam. Novissime quoque increbuit usus Fabae, quam vocant, di Sto. Ignatio; dicitur & Higosur & Faba di St. Nicolas & de Cava longa. Semen est amarissimum, quod nullam Fabae [366] Fabae prae se fert similitudinem, ut ex ipso semine adjecto videbis. Ad movendos sudores & debellandos Febres praecipuum creditur; & Diarrhaeae, Dysenteriae, colicis doloribus, motibus convulsivis, ipsique epilepsiae mederi, & externe admotum scabiei; celebratur cum primis & ejus Virtus Alexipharmaca. Provenit in Philippinis quas vocant, iisque vicinis Insulis. Cujus Generis stirps sit ignoratur; id tantum didici ex D. Rafaele de Roa, Hispano viro egregio & erudito, qui in ~ Insulis diu vixit, convolvulaceam esse Plantam Arbores altissimas scandentem, fructumque ferre Mali Punici magnitudine, quo complura Semina reconduntur, ex quibus deciduis novae Plantae subnascuntur. Forte erit ut ejus mentio fiat in Historia Naturali Insularum Molucarum, Opere grandi & insigni, quod ad Societatem nostram Indicam nuper misit ejus Auctor Georgius ~. Hoc si aliquando publicetur (ut credibile est) materiam praebere poterit Quarto Volumini Histor. General. Plantar. D. J. Raii. V. 