20 15 ~ 5 ~ ~ ~ Philosoph.Trans. No. 343 ~ ~ ~ 55 b 55 ~ n ~ x ~ ~ ~ ~ 20 15 ~ Fig. ~ ~ 50 50 p ~ ~ ~ ~ ~ ~ Nova ~ 1670 x ~ b 10 5 ~. ~ ~ (226) I. D. Gothofredi Kirchii Astronomi & Observatoris praestantissimi,& Societatis Regiae Berolinensis dum vixit Socii, De varia apparentia Stellae novae in Collo Cygni Narratio: e Miscellaneis Berolinensibus anno MDCCX editis desumpta. pag. 208. QUanquam multae varietates mutationesque inter stellas fixas, quoad apparentem earum magnitudinem in caelo contingant, nulla tamen inter omnes muta bilis apparentiae stellas fixas mirabilior habita est,illa quam Fabricius Anno 1596. in collo Ceti primus observavit. Licet enim primo pro ejusmodi nova Stella habita fuerit quae nunquam antea extiterit, & postquam disparuit non amplius esset reditura: nunc tamen experientia satis comprobavit eam constanter existere, & absque omni dubio a principio mundi in eo loco, quem nunc quoque obtinet, exstitisse. Hoc solummodo in ea mirandum, quod sese quotannis in varia magnitudine spectandam exhibeat, & plerumque certis temporibus nudis oculis plane videri nequeat; qua de causa etiam a Domino Hevelio Stella Mira vocata est. Aliam huic similem ego quoque in collo Cygni deprehendi, multo autem minorem, & quotannis breviori spatio temporis conspiciendam. Unde mirum non est eam tamdiu incognitam mansisse: Imo pro singulari felicitate reputandum, quod eo ipso tempore visibilis fuerit, ac in sua maxima magnitudine apparuerit, quo Bayerus stellas in Cygno considerabat & delineabat, ubi eam nota ~ designavit, & inter constanter apparentes fixas 5tae magnitudinis recensuit. Quemadmodum etiam supra memoratam in collo Ceti, cum hocce Sydus consideraret & delinearet, in quarta magnitudine deprehendit & litera o designavit, eam(227) eamque pro constanter apparente Stella fixa habuit. Ut mutabilem apparentiam stellae ~ in collo Cygni deprehenderem, occasionem dedit stella capiti Cygni vicina, quam Hevelius, Astronomus solertissimus, Anno 1670 & 71. observavit. Cum enim spem conciperem fore ut eadem stella nunc iterum saepius ester apparitura non secus ac stella in collo Ceti, quam Hevelio post primam disparitionem mox iterum apparuisse constabat, quaerebam eam 1~ & 6to (11~ & 16~) Julii 1686. noctibus serenis, non autem reperiebam; sed potius animadvertebam stellam illam 5tae magnitudinis in collo Cygni, a Bayero graeca litera ~ signatam, desiderari. Die vero 9 (19.) Octobris deprehendi eam nudis oculis distincte omnino. Et quia facile adducebar ut existimarem eandem nudis nostris oculis iterum disparituram, delineavi aliquot ipsam circumstantes stellulas, ope bipedalis magnaeque capacitatis Tubi, ut ex harum cum ill comparatione magnitudinem ejus, cum decresceret, expenderem, uti Fig. A. exhibetur. Deprehensum est quoque, stellam istam paulatim decrevisse, donec eam Tubo 8 pedum non potuerim amplius assequi, cum tamen aliam illam in collo Ceti, quando nudo oculo non amplius patet, per tubum 4 pedum semper dignoscere possim. Ab illo tempore quaerebam quidem stellam istam variis noctibus frustra, tandem vero tamen eam reperi 6to (16~) Aug. 1687. iterum ope octopedalis Tubi, at vero exiguam valde. Inde de die in diem crevisse deprehendebatur; & factum est, ut die 23 Octob. (2 Novemb.) iterum prima vice, nudo oculo, se se conspiciendam praeberet, valde licet adhuc dum exiguam. Die 2do (12~) Nov. optime crat conspicua, etiam post 26tum Nov. (6. Dec.) ut ut hoc ultimo die jam iterum in statu decrescendi existeret. Postmodum non nisi per Tubos dignosci potuit, tandemque adeo exigua evasit, ut iterum Tubo 8 pedum eam deprehendere non potuerim. Atque ita animadversum est hac vice, ab O o 2 una (228) una disparitione usque ad alteram, annum unum, mensem unum, unamque hebdomadam circiter effluxisse. Sequentes quoque observationes docuerunt hancce stellam tempus satis constans in sua apparitione servare, non tamen quavis vice ad aequalem magnitudinem pervenire. Imo aliquando accidit, ut nudo oculo plane invisibilis maneat, dum per Tubum est conspicua, & maximam suam magnitudinem assecuta est; prout Anno 1688 in fine, & 1689 in principio anni accidit. E contrario,sequente anno 1690,stella haec eo melius videri poterat, & quidem notabiliter major quam sua vicina, quam Bayerus juxta ~ collocavit extra collum Cygni, nullaque litera notavit, quam ego solius memoriae juvandae gratia, Hebraica litera ~ notavi. Et postquam hujus stellae apparentiam & disparentiam saepius observavi, comperi eam valde esse regularem, revolutionemque ~ dierum servare. Cum Miscellanea Berolinensia, serius ad nos perlata sint, non ante annum ultimo elapsum hanc Stellam novam secundum D. Kirchii monitum conspeximus; idque juxta Idus Julii, st. vet cum multo clarior quam vicina ~, ac fere aequalis mediae in collo Cygni (Bayero n) apparuit: sed post mensem nudis oculis inconspicua facta, tandem etiam Telescopio evanuit. Juxta periodum qua revolvi dicitur, mense saltem Augusto currentis anni 1715. maximam suam claritatem adipisci debet: unde curiosis syderum scrutatoribus de hacre sat sane notabili certa capi poterint documenta. Ut autem facilius in Caelo inveniatur, duo Schemata adjecimus, quorum alterum exhibet Cygni collum, cum Fixis huic Novae adjunctis, Novisque duabus aliis intra seculum in ejus vicinia emersis; quarum quae ante Pectus Cygni etiamnum conspicitur quasi quinti honoris: quae vero sub Capite per biennium tantum visa hactenus latet. Altera Figura, quae est Kirchii A. Telescopicas Novae proximat demonstrat, ut sciatur quo praecise loco primum redeuntis radium seduli Caelispices Tubo armati praestolari debeant. II. 