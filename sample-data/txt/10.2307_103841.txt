(145) I. HERMANNI BOERHAAVE, A. L. M. Philosoph. & Med. Doct. Medicinae in Universitate Leidensi Prof. Colleg. Chirurgic. Praes. R. S. Lond. necnon Reg. Scientiar. Acad. Parisiens. Soc. de M E R C U R I O experimenta. Q U I rerum corporearum originem, viresque harum singulares & proprias, per experientiam indagaverunt diligentissime, soli hi exploratos sibi modos reddiderunt, quibus vera harum notitia certo comparatur. Quotiescunque vero instrumenta hujus Scientiae candidi enumerant, uno sane ore fatentur, Chemiam, proposito huic gnaviter promovendo, praestitisse utilissima. Autores etiam hac in arte claros dum sedulo excutiunt, liquido tum constitit, Alchemistarum vetustissimos caeteris palmam praeripuisse, ubi de rerum natura commentantur. Geber testis esto, & qui huic proximi. Hi quippe simpliciter ea modo describunt, sua quae arte detexerant, cui quidem unice excolendae curam omnem impenderant, alia sollicitudine prorsus expediti. Nulli profecto mortalium indagini rerum naturalium acrem adeo, & pertinacem, operam dedere, aut versandae per varios explorandi modos materiae improbum adeo laborem adhibuerunt, quam Alchemistae. Ut autem, ita se haec habere, faciles dabunt, qui Hermeticos evolvunt, quando inventa communia aperti enarrant; sic quidem e contrario, U dum (146) dum de arcano sophorum disserunt, eo celandi studio abuti accusantur, quasi hic loci nollent intelligi. Paradoxa adeo, a cognitis aliena, & hyperbolica sublimitate turgida, nova, jactare perhibentur, ut deliri, fabulosi, mendaces, & vani, explodantur. Enimvero verbis severi, divites promissis, rem interea ipsam atra adeo caligine condunt, ut arcana revelata nolle videantur. Sapientum ideo plurimi judicant, impossibile prorsus naturae, & arti, quod promittunt: indignos quin imo censent, qui Philosophis inseri, aut ab iisdem legi, mereantur. Artifici tamen tutius, quam ignaro, propria in arte creditur; & temeraria, quae possibilia definiunt, mortalium judicia: Praecipue quidem, dum palam hi Chemistae clamant, scripta sua unice libranda ad leges naturae certissimas, rerum eventis solide compertas; nolunt credi, si quid usquam forte protulerint, quod adversum sit vere compertis per experimenta viribus naturae. Imo aiunt contra, eo tantum haec ab iis proposito dici: ut profani a misteriis procul absint, quae initiatis aperiuntur, hinc necesse fuisse, ut aliena, obscura, saepe & falsa, sinceris, liquidis, & veris, interpolarentur. Contigit mihi chemica scrutanti, & evolventi Alchemistarum scripta, videre, unam esse mentem omnibus. Metalla suis in venis naturaliter gigni, ali, crescere, multiplicari, ut caetera naturalia suo quaeque loco. Alimenta etiam metallorum, alienae prius indolis, vi genitali seminis metallici verti in naturam vere metallicam ita, ut, sola hac seminali potestate amitterent pristinam, novam acciperent hanc proprietatem, uno teporis praegnantis fotu. Fieri scilicet omnia haec volunt eadem penitus ratione, (147) one, ut animantum, & stirpium, semina suum in nutrimentum accepta alimenta mutant. Sic auri vegentis vivificans semen, nactum apta pabula, in matrice idonea, ope convenientis caloris, in singularem suam indolem eadem digereret. Ea ideo ratione, per legem subterraneis scriptam, ex materia diversi ab auro ingenii, longa die, verum perpetuo nasci aurum, statuunt. Vitali nempe augmento, ex alimento vi sua subacto, in materiem sibi similem, crescit; quamdiu quatuor conditiones illae praesto manent. Has autem accuratius prosequuti deprehenderunt, nata metalla, aurum praecipue, detineri arctissime clausa, solidum inter, & purissimum, saxum, quod undique quam sollicitissime obseratum nec aditum, nec exitum, dare cernitur. Matrix nascentis metalli densa, dura, impenetrabilis, sincera, undique obturata, vitrum refert. Vix aliud difficilius intellectu, quam modum perspicere, quo solidum metalli penetrare se potuerit per ponderosam durae silicis molem, usque intra venas metallo praegnantes, & oneratas. Nec arduum minus, assequi, quanam tandem via clanculum transierit, in latentes latebras idem metallum, si prima in origine liquidum fuerat, ut valde probabile habetur. Matrix genuina metalli sic cognita. Calor quoque fodinarum metalliferarum cognitus: raro aequat sani teporem; sed crebro infra gradum sexagesimum in thermometri Fahrenheitiani scala subsistit. Hinc & Mystae praecipiunt, ut faeta arcani materies, vitro inclusa puro, foveatur Majali colore. Hunc quinquaginta passim graduum experimur. Atque ille quidem ipse medius compertus est toto anno, per observationes sollicitissime institutas industria Cruquiana. Obscurius U 2 manet (148) manet pabulum metalli, ut & quae sit seminalis illa, prolifera, & genitrix, materies? Aiunt plerique, esse argentum vivum materiem omnibus communem metallis. Hoc potentia vitalis seminis mutatum dare metallum definitum juxta singularem proprietatem seminalis efficaciae. Singula ergo metalla argento vivo, & hac vi metallifica (Sulphur dicunt) mature percoctis, perduci in speciem perfectam singularis metalli. Hinc & in bina haec resolvi iterum unumquodque metallum. Ipsi tamen argento vivo, a prima nativitate, haeret originalis labes, intime concreta, miris cum eo modis inolescens; hinc difficillime ab eo separanda. Non foret ideo argentum vivum, simplicissimum, neque liberum, sed, per alicnum illud inhaerens, jam definitae naturae; atque propterea vix pateretur, ut, obsequiosum virtuti particularis seminis metallici, duceretur in naturam unius metalli singularem. Si vero arte difficillima repurgatur penitus ab ea peregrina macula, tum demum haberi liquidum; metallicum; ponderosissi mum; simplicissimum; nulla arte, nec natura, unquam in diversa divisibile; in quo soluti cujusque metalli semen vivificatum, se perfectissime multiplicaret; in quo aurum ipsum deliquescens, fotum, maturatum, foret laboris supremum pretium, quaesitum adeo, adeo decantatum. Quum viderem convenire super his inter principes artis, diu molitus sum, experiundo discere, quonam tandem artificio sincerus queat parari Mercurius? an ex metallis possit ille elici? Quae metalli illa sit pars altera, sua sub juga liberum cogere apta hydrargyrum? Juvat comperta recitare: non qui artem doceam; absum inde, si quis quam longissime. Sed bona (149) bona fide narrabo experimenta laboriosa, & tam certa, ut pro veris haberi queant. Opus non erit deinceps aliis ea repetere, sed his uti pro veris fas erit, quoties erit usus. Poteritque diligens artifex, haec assumens, ad alia ulterius applicare animum: quo studia Chemiae magis promoveat. Utinam privatos labores quisque ad publica commoda contulisset! Primum esto. I. Argentum vivum purum, vase vitreo, sicco, sincero, contentum, solo concussu mechanico agitatum, dat pulverem mollem, nigrum, tenuissimum. O P E R A T I O. Uncias sedecim hydrargyri, emti a Societate Amstelaedamensi, premebam per alutam; nulla faex restitit. Trivi diu cum aqua pura; mansit haec pura post tritum. Cum sale marino diu contritus fuit; sed color salis non inquinabatur. Affusa aqua ad salem hunc & mercurium, contritio repetita; neque vel ita mutabatur color. In omni, hoc opere nigri nihil, nil peregrini aut spurci apparuit. Hydrargyrus dein ablutus, siccatus, erat splendidus. Eum fudi in lagenam vitream, siccam, sinceram, de vitro Germanico obscuro-viridi conflatam. Posui simul in furno arenae, ad ignem tantum non elevantem argentum vivum: quo essem certus, aquam, quae crebro mercurio clam adest, omnem penitus expulsam triduo sic detinui. Subere puro, siccissimo, sclidissimo, in collum calidi adhuc vasis intruso quam for(150) fortissime obturavi vitrum. Apicem lagenae subere clausum immisi caemento fuso de pice, resina, sebo, sulphure. Linteum induxi adductis funibus arcte adstrictum. Vitrum ita instructum indidi cistellae ligneae, ita capienti hanc lagenam, ut eam lateribus suis contingeret, <inferred>sursures</inferred> sicci dein vacua inter vitrum, & cistellam, loca opplebant. Operculum ligneum perforatum in medio affixi supra, ut collum lagenae parte superiore sua paulum emineret per id foramen. Erat vitrum immobile intra cistellam. Vitrum sic paratum curavi affigendum ad caudicem tundentem molendinae fulloniae, noctes, diesque, mobilis; modo spiraret ventus; a prima Martij anni 1732, ad decimam tertiam Novembris ejusdem anni; fuit semper ad perpendiculum elevatu, & demissu, concissum. E F F E C T U S. Lagena aperta, idem pondus Mercurij, undique tecti polline mollissimo, nigerrimo, copioso, tenuissimo. Pressi per alutam puram; transiit liquidus, purus, Mercurius. In aluta pulvis ille, saporis acris, metallici, saporem aeris utcunque referentis. C O R O L L A R I A. 1. Argentum vivum, insipidissimum ex se, solo quassatu fit saporis metallici aenei. 2. De mitissimo fit acre, penetrabile. 3. Ex splendidissimo argenti colore nigerrimum fit. 4. De fluido consistens specie pulveris. 5. Po(151) 5. Potest ergo ita latere sub imagine talis pollinis, & fallere ignaros. II. Argentum vivum purificatissimum, sic tractatum (1.) dat pulverem eundem longe majore copia. O P E R A T I O. Suspicatus, forte quid haerere posse in argento vivo alienae ab eo indolis, & motu separari inde specie illius pulveris; egi Mercurium ex cornuta vitrea igne arenae totum; egressum refudi in eandem retortam, ursi igne, ut prius. Opus repetivi sexagies. Erat Mercurius 61 vicibus destillatus. In fundo vasis drachmae quinque pulveris rubri. De quo postea. Mercurius vero hic valde agilis, nitens. Hujus uncias binas curavi conquassandas molendina fullonia, eodem prorsus modo (1.) opere, & tempore. E F F E C T U S. Pondus idem. Pulvis natus mollis, niger, saporis acris, metallici, aes referentis, ad duas drachmas, & viginti sex grana: igitur plus octava; dum venalis Mercurij vix 1/128, eadem operatione versa esset in pulverem. C O R O L L A R I A. 1. Mercurius 61 vicibus destillatus, insipidissimus, quassatu saporis metallici. 2. De (152) 2. De mitissimo acris, penetrabilis. 3. Ex nitidissimo argenteo, speculari, aterrimus. 4. De fluidiori, quam nativus fuerat, pulvis consistens. 5. Igne diuturno, valido, toties repetito, retinet hanc proprietatem. 6. Quae ergo non pendet a foece peregrina Mercurij, inde per ignem separabili. 7. Materies, a destillatione Mercurij, in fundo retortae manens, rubra, splendens, acris, non est magis similis nigrae, concussu natae, quam ea pars, quae mansit volatilis. 8. Igne, & quassatu, mutatur Mercurius, eo in rubrum, hoc in nigrum: est versicolor. 9. An copia minore actus plus nigri dat? III. Pulvis nigerrimus (Op. II.) ex vitro si urgetur igne magno, redit in Hydrargyrum purum. O P E R A T I O. Drachmas duas, grana viginti sex, de pulvere nigro (Op. II.) ursi igne valido, aperto, ex retorta pura vitrea, ut postremo per horas binas retorta canderet. E F F E C T U S. Erant in excipulo drachmae duae, grana duo, argenti vivi purissimi, insipidi, splendentis. Adhaesit lateribus vitri, quod commissum retortae in vas aqua plenum ~ (153) plenum desinit, hinc inde aliquantum Mercurij, quod accurate colligere nequivi. In fundo retortae macula fixa, parva subtilissime tenuis, visibilis modo C O R O L L A R I A. 1. Mercurius Sexagies & semel destillatus, concussus, in pulverem descriptum versus, solo igne redit in antiquam formam. 2. De acri, penetrabili, fit mitissimus. 3. De aterrimo, argenteo nitore speculum purum refert. 4. Ex consistente pulvere fluidissimus. 5. Tribus his operationibus, manet in se idem; sub variis interim personis mutat speciem. 6. Sapor, & vis acris, mire in eo mutantur, solo motu, igne solo. 7. Interim pauxillulum fixi his operationibus nascitur ex Mercurio. 8. Nigrum id non erat faex, vel alieni quid, a Mercurio sic separatum. S C H O L I U M. Mercurium in cucurbitis vitreis, conicis, fundo plano instructis, phiala chemica vitrea inversa clausis, exposui igni centum & octuaginta graduum per plures menses. Fiebat niger, deditque pulverem nigrum, similem omni dote: unde didici ignem, & quassationem idem agere in mercurium, hoc in gradu. X IV. Mer(154) IV. Mercurius simplici destillatione mutatur. O P E R A T I O. Argenti vivi venalis apud Societatem Amstelaedamensem Uncias xviij ponderis Amstelaedamensis, ursi ex cornuta vitrea, pura, igne arenae, in excipulum aqua purissima, a fundo ad IV pollicum altitudinem, plenum, eousque, ut nihil maneret Mercurij currentis in alvo vasis. Mercurium siccavi, purgavi, charta bibula; pura sicca: ut esset prorsum siccus, mundatus ab omni sorde illapsa, & a nigro, quod in destillando evehitur una cum Mercurio qualibet vice destillationis. Dein fudi illum in eandem cornutam. Egi denuo, ut vice prima. Id ita repetivi quinquagesies & bis. In singulis destillationibus nascebatur pulvis ruber, splendens, in retorta. E F F E C T U S. Pulvis tum ad drachmas IV, cum semisse, post LII destillationes, acer, ruber, splendens, deorsum, sursum, purgans. Mercurius supererat ad Uncias xvj, drachmas v. Drachmae ergo vj, & dimidia, perierant. Id caveri nequit: per gluten aliquid exspirat; chartae bibulae nigri quid, & pauxillulum Mercurij, adhaerescit, dum exsiccatio singulis vicibus fit. Parum id una vice; multiplicata vero opera assurgit sensim in partem notabilem. Pulvis natus erat ponderosus, coloris rubri fulgidi, valde friabilis, 1 (155) abilis, saporis acerrimi, metallici, nauseosi, penetrabilis, vix ex ore delendi, corpus humanum diu, & valide, turbans, ad excretiones disponens. Mercurius ita tractatus fluidior vulgari apparebat. C O R O L L A R I A. 1. Hydrargyrus igne actus ita, vertitur de fluido in pollinem fere vigesima octava sui ponderis. 2. De nitore speculi argentei in colorem fulgentem, rutilantem. 3. De insipidissimo in acerrimum, horridum, metallicum, penetrabilem, saporem. 4. De mitissimo in acre ~ virulentum, venenatum, perturbans corpus, dolores ciens. 5. De volatili in fixius, quod non est amplius volatile eo gradu ignis, quo prius avolabat. 6. Mutatur partem reliquam in fluidius, caetera simile. 7. Motus mechanicus, & parvus ignis, Mercurio nigrum, major ignis rubrum colorem, conciliat, vase clauso. V. Scire gestiebam, quid ultra fieret Mercurio, si porro urgeretur igne ad destillationem requisito? O P E R A T I O. Uncias xv, drachmas v, Mercurij superstitis ab operatione (IV) curavi destillare, ut prius, eousque, ut nil restaret in fundo. Egressum, depuratum, siccatum, semper effudi rursum in retortam eandem. X 2 Re(156) Repetivi opus per quadringentas,quadraginta,& octo, distinctas vices. Erat Mercurius hic jam destillando actus quingentis vicibus perfecte. Genuerat semper quid rubri. Adscenderat semper fluidior, purior. Ultimis vicibus urseram ignem fortius, tum vero pulvis ille rutilus minui potius, quam augeri, videbatur: forte pro parte revivisicatus. E F F E C T U S. Pulvis in fundo retortae ponderabat unciam, drachmas quinque, grana viginti & unum. Argentum vivum superstes post D destillationes ponderabat uncias novem, drachmas quinque: sed contigerat in tot destillationibus ut aliquoties retortulae fuerint fissae, sicque Mercurij quid effugerit, praeter id, quod purgando, & siccando, tot vicibus repetitis perierat. C O R O L L A R I A. 1. Corallaria operationum (II & IV) in hac operatione etiam vera sunt. 2. Mercurius valde immutabilis pro una parte. 3. Tamen assidue mutabilis pro parte altera. 4. Ex forma mutata in pristinam forte redit speciem. 5. Et forte regenerascens nova ignis actione iterum revolvitur in speciem mutatam. VI. Argenti vivi proprietas, qua vertitur igne in pulverem hunc, destillatione ab eo vix aufertur. O P E(157) O P E R A T I O. Mercurium fluidissimum, purissimum, unde quingentis & una destillationibus confeceram uncias duas, drachmam, & grana quinquaginta & unum, (juxta II, IV, V.) superstitem pondere Unciarum decem, drachmarum quinque, cum semisse, destillavi ex retorta sincera vitrea: ut Mercurius omnis penitus transiret in excipulum. Fundus cornutae erat mundus, ac si recens ex fornace vitraria educeretur. Sed ad limbum superficiei, qua steterat ante destillationem in ventre retortae, erat annulus fulgens, pulchre rutilus, speciosus, tenuis. Mercurium egressum, purificatum, siccatum refudi in eandem retortam. Ursi in excipulum. Id ita repetivi decies. Singulis vicibus fiebat plus de illo pulvere rubro. Neque vero parciore copia, quam ex Mercurio crudo. E F F E C T U S. Mercurius vividissimus, nitidissimus. Pulvis fixus pulchre rutilus, caeterum ut (II, IV, V.) ad grana septem. C O R O L L A R I A. 1. Mutabilitas Mercurij in hunc pulverem igne a net in eo, postquam octava ejus in pulverem versa. 2. Post D XI destillationes manet, quae singulae aliquid fecere illius pulveris: licer nihil novi Mercurij additum fuerit. 3. Ergo (158) 3. Ergo pulvis ille vix habendus pro faece separabili a nucleo Mercurij per destillationem. 4. Et hinc quidem constat, illum hac ope ita mutari; certum non est, eum sic defaecari. 5. Ignis non unitur ita Mercurio, ut clari inter recentiores Chemicos scripserunt. 6. Diligentia vix docet Artificem constantem limites, ultra quos pulvis ille amplius non fit. 7. Si pulvis ille oritur igne ex sulphure crudo Mercurij: haec destillatio non purgat ab eo Mercurium. VII. Examinare pulverem, operatione (II, IV, V, VI.) productum. O P E R A T I O. Uncias duas, drachmam, & grana quinquaginta & unum, pulveris illius indidi in retortam vitream, mundam, crusta abductam argillacea arena temperata; ursi per gradus, ut tandem retorta, nudo igne imposito, canderet fere a luculento igne supraposito, in furno arenae, per tres horas continuatas. E F F E C T U S. Unica, & drachmae semissis, exiit Mercurij puri, revivisricati, ex illo pulvere. In fundo retortae remansit pulveris fulgide rutili ad drachmas septem cum semisse. Haesit quid in collo retortae, & in vase vitreo ad collum retortae applicato. Aliquid forte, (159) forte, igne tam magno, & diuturno, dissipatum fuit. C O R O L L A R I A. 1. Redit Mercurius de pulvere, in quem igne versus fuerat. 2. Revivificatus omnes pristinas proprietates recipit, acquisitas deponit. Ex pulvere Mercurius idem. 3. Fixitas acquisita non fert magnum ignem. 4. Tamen in illo pulvere una pars altera fixior: haec manet adhuc pulvis, illa redit in Mercurium. VIII. Examinare ultra pulverem superstitem ab operatione praecedenti. (VII.) O P E R A T I O. Drachmas septem, & grana xxxvij, illius pulveris ex retorta purissima, vitrea, lorica ex argilla & sabulo investita, commisi igni nudo, prudenter, per gradus aucto; donec tandem retortula, infra, & supra, igne obruta canderet penitus. Sic ignitam detinui per horas quatuor. E F F E C T U S. In excipulo Mercurius revivificatus de hoc pulvere purissimus ad integras drachmas septem. In fundo retortae (160) retortae grana quindecim pulveris fusci, subtilis, fixi in tanto, tamque diuturno igne. Erat macula lata, tenuissima, coloris pulcherrimi rubri, fundo retortae impressa, atque in vitrum quasi se penetrans. C O R O L L A R I A. 1. Mercurius solo igne vertitur in pulverem, jam ante descriptum. (II, IV, V, VI, VII, VIII.) 2. Pulvis hic solo igne, sed majore, vertitur in Mercurium. 3. Ita serpens semet momordit, moritur. 4. Rursum resurgit a morte gloriosior. 5. Tanto labore, tanto igne, tamdiu sustentato, ex unciis xvij Mercurij tantum grana xv remansere fixa, in vitro adeo fervente, ut fere funderetur. 6. Argentum, aurum, alia metalla, ex Mercurio quaefita hac arte, pro sumtu, & labore, vix ulla. 7. Pulveris fixati sic ex Mercurio septuagesima secunda pars tantum fixa manet hoc in igne, reliquae redeunt in Mercurium. 8. Grana xxij perdita. An dispersa? An id pondus, ab igne accretum Mercurio, majore igne inde rursum separatur? 9. Natura Mercurij constans, simplex, in dissimilia separari nequit destillando. Nec in fixum, & volatile. Nec in purum & impurum. Nec in faecem, & defaecatum. Nec in elementa diversa. IX. Grana tredecim pulveris hujus ultimi (VIII.) fixi, imposui catino, Crucibulo dicto, igni imposui aperto, nate (161) ante follem. Intendi vim ignis folle eo usque, ut totum crucibulum penitus igniretur. Sic detinui per quadrantem horae. Pulvis mansit in fundo fixus, sed Spongiae instar tumefactus, fuscus: Didici hinc fixitatem insignem satis acquisitam huic pulveri per solum ignem. X. Tum pulveri huic, tam fixo, (IX.) addidi aliquid boracis, in crucibulo, ursi ignem folle. Facta fuit massa una friabilis, vitrescens, in magno hoc igne fixa. XI. Duo grana pulveris ejus, qui adeo fixus manserat (VIII.) ad pondus xv granorum, dedi Docimastae jurato, peritissimo, Amstelaedamensi ut examinaret quam accuratissime ad leges artis, cum plumbo. Mansit nihil omnino fixi superstes. Ergo in illo pulvere nihil omnino auri, neque argenti. XII. Grana illa tredecimfusa cum borace in massam vitrescentem (X.) una cum borace, dedi Docimastae jurato, peritissimo, Amstelaedamensi: ut totam hanc massulam simul examinaret quam accuratissime, juxta leges artis in plumbo. Mansit de tota massula nihil omnino fixi. Adeoque nihil auri, argenti nihil. Y C O(162) C O R O L L A R I A. 1. Argentum vivum perstat in igne retinens naturam suam immutabilem. 2. Simplex; nec in diversa separabile per destillationem. 3. Fixatur ab igne, & in forma externa videtur mutatum. 4. Sic apparens, in variis partibus, diversos gradus fixitatis adquirit. 5. Tamen nulla harum partium fixitatem auri, argentive, acquisivit ab igne tam magno, & diuturno. 6. Causa fixans ignis per vitrum transeuns, partem Mercurij sic mutans, sive actione simplici, sive adunatione sui cum argento vivo. 7. Ignis ille, ita agens, per DXI destillationes, sua vi, vel conjunctione, nondum potuit vel minimum ejus particulam vertere in aurum, argentumve. 8. Sed ex Mercurio, sic per ignem fixato, ignis major verum Mercurium reddit; aut plumbi nota vis facit a cupella evanescere. 9. Non patet ergo, per haec experimenta, ex Mercurio, & igne, sic conspirantibus, nasci ullum metallum notum: grana illa tredecim ad ignem follium non fluebant; in plumbo non stabant; cum Mercurio non solvebantur in Amalgama. 10. Ignis igitur, ex his experimentis, non demonstratur Philosophorum Sulphur fixans Mercurium in metalla. 11. Sed probabile videtur, Sophorum Sulphur proximum esse aliud quid. 12. Pars (163) 12. Pars fixata non est faex Mercurij; nec ejus Sulphur crudum, faetens: redit in illum. 13. Depuratio Mercurij a faece terrestri, & aquoso crudo, vix videtur sola destillatione obtineri posse tam facile: alia forte secretiore opera obtinetur. 14. Aurum, vel argentum, ex Mercurio conficere, per ignem, non procedit. Ignari, & imaginationi devoti, faciles promissis, divites spe. Mercurius hic mansit Mercurius. 15. Tuti a fallacibus scriptis, & praescriptis, Sophistarum, qui ex Mercurio, & igne talia promittunt intra breve tempus, paucosve menses: sane intra plures annos ne inchoamenti quidem primi vel minima indicia. XIII. Mercurius sub aqua ebulliente detentus, non elevatur a fundo vasis. O P E R A T I O. Mercurij puri, bis destillati, drachmam infudi in ampullam vitream, uroscopicam, quam implevi aqua pluvia. Vas tunc imposui igni nudo. Ebulliit aqua valide per octo horas. Ita tamen, ut semper adhuc aliquid aquae nataret supra Mercurium. Ponderatus dein Mercurius dedit drachmam, absque ulla jactura. Rursum drachmam Mercurij infudi in vas vitreum, purum, siccum. Id accommodavi intra ahenum, ut non posset vacillare. Ahenum replevi aqua. Curavi, aqua ebulliret per octo horas. Vas hoc erat Y 2 Cylin(164) Cylindricum, apertum, altum duos pollices, & dimidium, & sic positum, ut aqua in id non posset ingredi. His ita actis, ponderabat Mercurius drachmam, sine ulla jactura. Mercurium purum indidi cucurbitae vitreae; super-affudi aquam; imposito alambico, coxi diu; nihil Mercurij adscendir. Continuavi decoquere, donec omni aqua expulsa, Mercurius in fundo vasis siccus, non tamen tunc aucto igne. Mercurius ilico adscendit ad latera cucurbitae, & in capitellum: ratio patet ex iis, quae in institutionibus Chemicis scripsi, de aqua, & igne. XIV. Mercurius arte mutari potest, ut adscendat ex fundo vasis calore aceti nondum ebullientis. O P E R A T I O. Ex plumbi selibra, Mercurij sesquilibra, factam massam (amalgama) concussi in vitro. Nascebatur pulvis nigerrimus. Hunc immisi cucurbitae vitreae, xiv pollices altae, superaffudi acetum stillatitium vini, geminata destillatione purissimum. Abstuli leni destillatione phlegma. Auxi dein ignem parum. Sic tamen, ut nullo modo ebulliret liquor. Adscendit Mercurius in capitellum, una cum phlegmate, & inde in excipulum. Idem aliis modis expertus sum, Res speculatione digna, Chemici! De qua jam plura non moneo. Artificio satis simili vidi argentum vivum adeo redditum volatile, ut elevaretur in furno meo digestorio per calorem minorem, quam est sani homi(165) hominis, adscendens juxta latera vasis. An putas, tum fuisse purius? Erat mistum metallo, & siccissimum. Sed laboriosissima experimenta, quae per annos institui, tractando Mercurium, & metalla, alio forte memorabo tempore, modo intelligam, talia haud displicere Bonis. XV. Scripsit Geber, Mercurium purum auro ponderosiorem. Dudum conatus fui discere an cogi queat in densius, & proinde ponderosius, quam a natura habetur? Incepi id molire per separationem partis levioris, mutabiliorisque, a residuo ponderofiori, nec potui. Contendebam postea variis modis illum defaecare: non successit. Attamen quaedam reperi digna contemplatione elegantis spectatoris. Licetne recitare? haec sunt. Auri purissimi massam duarum Unciarum examinando hydrostatice in aqua pluvia, leni destillatione defaecata, inveni habere pondus ad aquam, ut 19 119/500 ad 1. Mercurius venalis, femel destillatus ex retorta, ad eandem aquam, ut 13 57/100 ad 1. Mercurius cum auro purissimo subactus, aliquot centenis vicibus inde destillatus, erat ad aquam, ut 13 ~/100ad 1. Mercurius sic tractatus cum argento purissimo, erat ad aquam, ut 13 58/100 ad 1. Mercurius plumbo unitus, cum eo versus in pulverem totus, inde igne magno resuscitatus, erat ad aquam ut 13 55/100 ad 1. Mercurius DXI vicibus destillatus, erat ad aquam ut 14 11/100 ad 1. Fuerunt hae expensiones staticae factae per instrumenta irreprehensa, prudentissima sollicitudine. Annos impendi: quo pararem Mercurium ad hoc propositum. Neque, quod sciam, alius quis eo respexit. (166) spexit. Plura inde, meditationi oportuna, ab idoneis hac in materie judicibus erui poterunt. Pauca notare, mihi fas esto. C O R O L L A R I A. 1. Si Mercurius defaecatus levior fit: tum defaecatissimus redditur per aurum, & plumbum. Arte Suchtenij, & Philalethae, manet idem. 2. Si Mercurius defaecatus gravior fit: tum defaecatissimus redditur per argentum, ratione aliorum metallorum. Sed omnium maxime destillatione simplici, conversione in praecipitatum rubrum per se, & resuscitatione inde facta. 3. Potest Mercurius reddi densior per argentum & ignem. 4. Potest Mercurius reddi densior per ignem destillando, quam maxime. An ergo haec via optima ad eum depurandum, & perficiendum? 5. An Mercurius deponit gravissimam partem sui in auro? an haec deposita est semen auri? 6. An Mercurius deponit gravissimam partem sui in plumbo? an haec deposita est semen auri? 7. An ignis, DXI vicibus coquens, figens, resuscitans, Mercurium, auget eam gravissimam partem? Quousque id poterit fieri? An Mercurius, opere continuato, tandem posset densari in pondus auri? An tum esset aurum vivum, vel Mercurius Philosophorum? Examinent judices idonei. Pauca quidem haec, neque tamen nata sine labore, & cautela, de purificatione argenti vivi sufficiant hoc tempore. Longe operosiora habeo de eductione ejusdem (167) dem ex metallis; de actione ejus in metalla; de metallis ipsis; quae in adversaria redegi. Otium nactus forte evulgabo: ut moniti parcant vano labori, & sumtibus. Valete! II. 