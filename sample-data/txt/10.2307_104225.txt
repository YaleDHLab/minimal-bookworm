XIII. Epistola Johannis Bevis, M. D. ad Gul. Jones, Armig. R. S. S. de Transitibus Mercurii sub Sole, Oct. 31. 1736. & Oct. 25. 1743. M O R E M tibi gerens, vir amicissime, observationes meas de Mercurio bis subsolari ex schedis diariis transtuli, mancas quidem invidia caeli, dignas tamen fortasse, ne pereant; cum cuiquam in Britannia nostra meliorem sortem conRead Dec. 15. 1743. [623] contigisse non adhuc audiverim; cumque contactus pene momentanei, quos subnotare licuit, longitudinibus locorum designandis poterint optime inservire. Ab Halleio invitatus, qui me sibi adjutorem fore dignatus est, Octob. 31. 1736. die nempe quo celebranda esset Mercurii cum sole copula, Grenovicum diluculo me contuli. Caelum ab exortu Solis fuit pulcherrimum, sed ventus haud valde remissus. In eodem conclavi mecum versabatur ipse Halleius, qui horologio adesse voluit, dum ego tubum viginti quatuor pedum dirigendi gererem curam. Circa octavam horam ad observandum me comparavi; quippe verebar, ne, fallente calculo, ingressus praeterlaberetur: at nil in Sole visum praeter maculas. Illico caelum obductum est, nec ita multo post plane obscurum redditum. In decimam fere matutinam protracta est dies, cum paulo dehiscerent nubes, & Mercurii sub Sole apricantis intervidendi prima nata est occasio, momento citius densissimis nubilis abrepta. Haud diu invigilaveram, cum Mercurium iterum viderim, & Halleio ostenderim; scilicet in facie Solis, cui ibi bis antea apparuerat. Longa deinde & vere maligna nubium successio; sub Meridiem autem serenari caeptum est; & quidem solem culminantem quadrante murali maximo Halleius observavit. Revixit jam plena spes Mercurii exeuntis observandi; & quidem, cura reassumpta, notavi quae sequuntur. Temp. Appar. D. H. ~. ~. Oct. 30. 23. 50. 45. Centrum Mercurii a Solis limbo proximo distitit 1~. 08~. metiente Micrometro. M m m m 2 Oct. [724] D. H. ~. ~. Oct. 31. 00. 02. 39. Mercurius quasi propria diametro a Solis margine disjunctus. 07. 04. Centrum egressum aestimatione oculi. 08. 33. Contactus exterior, caelo admodum sereno. Tantilla autem fuit Mercurii diameter, ut, micrometro capta, vix decem secunda scrupula superaret. 1743. Octob. die 25. quo Mercurius rursum in Solem incurrere debuit; Londini, idque in AEdificiis Beaufortensibus, semiminuto circiter temporis a regia specula ad occasum sitis, illi invigilare decreveram. Constitutio caeli fuit ipsissima quae in superiore transitu, si non vehementior flaret Africus; ex quo non parum incommodi ob vacillationem telescopii, validissimo fulcro licet innixi. Micrometrum adhibere plane arduum fuit; nec quicquam plus semel mensuravi, idque vix tute, facta collatione ad intercapedinem eodem fere momento, in clauso conclavi, exactissime Grenovici captam; quare supprimendum arbitror. Horologium numeravit D. Jeremias Sisson, me in Solem intento. Hora octava matutina nil in Sole conspicuum, quem paulo post plurimae nubes occuparunt. Decima cum semisse vix praeterlapsa est, cum Mercurium primo detexerim, dimidio itineris jam penc confecto. Nubes rursus exceperunt Solem, qui tamen instante meridie rediit & inclaruit, quo Mercurii Solisque adscensionalis differentia innotuit: Tribus etenim verticalibus filis in meridionalis transitorii foco collocatis, Oct. 24d. 23 h. 57~. 48~. T. App. ad primum horum Solis praecedens [625] cedens limbus est devolutus, elapsisque 25~ Mercurii centrum ibidem exstitit. Rursus ingruebant nubes cum tristissima facie caeli, neque Mercurii iterum conspiciendi ulla spes affulsit; & quidem pauca decidente pluvia. Tubum cum sustentaculis ab aperto intus transferendi cogitabam, & observando finem imponere, cum effringi caeperint nubila, & ab eo tempore rarescere. Laetus itaque ad negotium reversus, Mercurium in splendidissimo Sole summe nigricantem contemplatus sum, & ultimas phases exacte definivi: en ea quae chartis mandavi. Temp. Appar. D. H. ~. ~. Oct. 25. 00. 58. 34. Inter Solis Mercuriiquelimbos distantia Mercuriali diametro aequalis quamproximum. 01. 00. 33. Contactus ultimus interior. 01. 25. Centri egressus, judicio oculi. 02. 16. Contactus ultimus exterior. Pridie, paulo post meridiem mensurata est diameter Solaris 32~. 27~. tubo 12 ped. micrometro armato, & optimae notae, eodem nempe quo in hisce usus sum. Hactenus de proprio penu. Sed neque praetereunda est observatio circa initium insignis a D. Bird peracta, in vico dicto Surrey-street, a nostro ad orientem secundo minuto temporis cum semisse remoto. Is nimirum, telescopio catadioptrico multum ampliante, exile admodum lucis filamentum inter Solis & Mercurii jam ingressi limbos deprehendit, vix decimae parti, ut aiebat, Mercurialis diametri aequale; idque 8 h. 30~. 56~. scilicet 8 h. 30~. 54~. 1/2. in aedificiis Beaufortensibus, uti ex horologiis probe a meipso in[626] invicem comparatis innotuit; unde totalem ingressum in aedificiis Beaufortensibus ad 8h. 30~. 40~. quamproxime referre haud iniquum puto. Liceatne demum ex praemissis integrum transcursum, quasi in aedificiis Beaufortensibus visum, in hunc modum contexere? Temp. Appar. D. H. ~. ~. Oct. 24. 20. 28. 57. Contactus primus exterior. 29. 48 1/2. Centri ingressus. 30. 40. Contactus primus interior. Oct. 25. 01. 00. 33. Contactus ultimus interior. 01. 24 1/2. Centri egressus. 02. 16. Contactus ultimus exterior. Quoad temporis momenta in utroque transitu notata, minime haerendum censeo, cum a Sole meridiano utrobique capto rem extra dubitationis aleam poni nemo negaverit. Valeas: Nov. 7. 1743. Tui observatissimus, J. Bevis. XIV. Part 