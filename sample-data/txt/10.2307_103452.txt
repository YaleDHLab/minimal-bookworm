(102) III. Singularia quaedam in Cadavere calculoso dissecto reperta, ab Abrahamo Vater, M. D. Pr. Anat. Wittemb. R.S.S. JUvenis studiosus per duos annos Dysuria frequenti laborans, per illud tempus ultra quinquaginta calculos excrevit, quorum plerique sine insigni dolore inter mingendum secesserunt; quidam tamen eorum reliquis majores, pisorum majorum vel phaseolorum magnitudinem habentes, in urethra substiterunt, ac manu chirurgi comminuti aut sectione extracti fuerunt. Incidit hic sensim in Marasmum totius corporis, ac urgente tussi sicca & Asthmate, accedente insuper tumore pedum aedematoso, tandem pridie ante mortem, lecto affixus, animam Creatori reddidit. Ad sectionem corporis defuncti accedentes, aperto Thorace, pulmonem cum pericardio, diaphragmate & costis, hinc inde concretum, ac in dextro praeprimis latere scirrhosum invenimus, in utroque praeterea ventriculo cordis, Polypos insignes, qui truncos vasorum occupaverant & proculdubio Asthmatis atque insequentis suffocationis, mortisque subitaneae praecipua causa fuerunt. In abdomine hepar & lien nullo manifesto vitio laborabant; intestinum autem ileon sugillatum erat, & colon in toto suo ambitu, a dextro inde latere, ubi hepati accumbit, una cum recto, ita constrictum & contractum apparebat, ut vix digiti crassitiem aequaret, nullamque sere cavitatem interius monstraret. Tandem vias urinarias, utpote officinam tot calculorum visitantes, in renibus atque ureteribus nihil praeternaturalis invenimus, in vesica vero tres calculos, pha(103) phaseolorum magnitudinem habentes eos tamen non liberos, sed membreua valida involutos, ac lateri anteriori prope sphincterem adhaerentes deprehendimus, quos in rei memoriam una cum eorum involucro asservo. Unde haec membrana calculos involvens originem trahat, explicatu difficillimum mihi videtur; quamobrem hac data occasione, flatu per ureterem utrumque immisso, inquisivi, an illa (viz membrana) cum ureteribus communicet; & utrum sit ipsa membrana Vesicae interior, a calculis in ureteribus, inter substantiam Vesicae incedentibus, una cum uretere, vel hoc rupto, extensa: nihil tamen detegere potui. Hos tamen calculos Dysuriae non tantum continuae, sed etiam propter irritationem perpetuam, constrictionis praeternaturalis intestini coli atque recti extitisse, rationi conveniens videtur. O 2 A 