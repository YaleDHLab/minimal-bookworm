Philos. Trans. No. 468. TAB. ~. K L B S Fig. I. p. 301. T P D H M N O R I V [299] I. Johannis Marchionis Poleni, R. S. S. De novis quibusdam Cogitationibus ad explorandum, num Pendula vi aliqua centrifuga perturbentur, Commentariolum Illustrissimae S O C I E T A T I R E G A L I Londinensi oblatum. U T I pro re parva exordio, quod adhibuerit olim vir summus pro maximis rebus, quid verat? cum facturusne sim, operae pretium, si propositionem quandam meam ad Pendulorum motus pertinentem, perscripserim, nec satis sciam; nec, si modo aliquo sciam, dicere ausim. Utcunque erit, tentare juvabit. Presented at a Meeting of the Royal Society, on January 20. 1742-3. II. Res autem, de qua acturus sum, est vis illa Centrifuga, ex cujus incremento, arguunt bene multi viri doctissimi, vim gravitatis imminui, &, hujusmodi imminutionem ex retardatione motus Pendulorum prope AEquatorem cognosci facile posse, constituunt. III. Non tamen earundem retardationum observationes D. Richeri, in Insula Cayena habitas, praeclaras easdemque late pervulgatas hic recensebo; non illas, quas viri celeberrimi Edm. Halleius, D. Varin, D. Deshajes, D. du Glos, Jo. Matthaeus de Chazelles, P. Ludovicus Feuillee, Claud. Ant. de Couplet instituere, atque literis mandaverunt: has habebo tanquam notas, ut quas docti quique passim probe norint. Q q IV. Cum [300] IV. Cum autem ad investigandam retardationum illarum caussam nonnulli vias alias (diversas ab Centrifuga vi) sint ingressi, & eam, gratia exempli, in diductione virgae ferreae Penduli se invenisse, quidam opinati sint; non ego de hujusmodi explicationibus hoc loco verba faciam; sed habebo ceu ratum hoc tempore, eas retardationes proficisci praesertim ab imminuta vi gravitatis. V. Imminutio autem illa vis gravitatis quanta initis calculis sit computanda, nec quaerere, nec commemorare, ad praesens meum pertinet institutum. VI. Neque fuse versabor in exponendo quodam veluti elemento, cujus usum in illiusmodi calculis subducendis praetermittendum non esse, mihi videtur. Si enim Horologia, vi appensorum Ponderum incitata, ad explorandas variis in Regionibus differentias velocitatum Pendulorum ex varia vi gravitatis oriundas, adhibeantur: nonne rationi consonum est, eo casu, in supputationibus locum suum obtinere etiam considerationem mutationum gravitatis ipsorum Ponderum; nempe mechanici illius principii, a quo Horologiorum motus progignitur, conservaturque? Non me latet, quam varie, variatis Ponderibus, motus in Horologiis aut accelerentur, aut retardentur: & quam exiguae differentiae motuum respondeant praegrandibus Ponderum differentiis (docte haec & egregie in Commentariis Regiae Scientiarum Academiae An. 1720. pag. 208. sunt demonstrata). Animadvertendum tamen est, magnum Newtonum in hujusmodi calculo (in Philosophiae Naturalis Principiis, Edit. 1726. pag. 421.) non neglexisse minimam rem, minimumve discrimen, hoc est, sextam partem lineae unius. Itaque vel hujusmodi rationem mutationis gravitatis in Ponderibus [301] deribus non prorsus praetereundam duxi: quando non una experientia indicavit, quosdam effectus ex tenuissimis caussis melius, quam ex validioribus percipi posse. Sed de hac re vel satis; vel, quia extra propositum meum, plus satis dictum est. VII. Nunc ad rem, quam proponere mens est, propius accedam. Quoties instituitur quaestio de exploranda cognoscendaque Centrifuga vi, toties solent, eum in finem, Observationes habitae in regionibus, immani intervallo dissitis, inter se comparari. At cogitare ego caepi, num ad eundem finem posset aliquid obtineri, quamvis inter Observationes instituendas, nulla regionis, nulla loci mutatio intercedat. Ut vero cogitata mea proferre facilius possim, juvabit ordiri ab iis, quae doctissimus Christianus Hugenius in sua de Caussa Gravitatis Dissertatione proposuit, cum in eo esset, ut detegeret, quota parte minui debeat Pendulum, quod e Gallia sub lineam aequinoctialem fertur. Verba ejus mox describam: sed, quod attinet ad Fig.I. in TAB. praefixa; cum Hugenii Figura eam referat speciem, ut omnes lineae in uno eodemque plano esse videantur; tentavi, si possem novum schema formare, quod Armillaris Sphaerae partem scenographica ratione (itaque tenues lineas adhibere non licuit) quodammodo repraesentaret; & quo plus juvaretur contemplantium phantasia, & eidem aptius addi possent partes illae, quae ad propositum nostrum explicandum recte conducerent. VIII. Circulus (Hugenii verba sunt) P A QE repraesentat terram sectam a plano transeunte per utrumque Polum P, Q (itaque Circulus ille erit Meridianus). Centrum est C: Circulus AE quinoctialis EFAG: parallelus Parisiensis D N O: Parisii in Q q 2 D: [302] D: K H repraesentat funem sustinentem massam plumbi H, quod recedit a perpendiculari K D C, quia rejicitur, per motum circularem, secundum lineam D M, quam pono transire per pondus H. Est autem ea D M linea tangens Circulum D N O, parallelum Parisiensem, in puncto D. IX. Nunc si lubeat scire qui debeat esse situs fili K H, & quanto minus plumbum H sic gravitet, quam si penderet perpendiculariter secundum K D, considerare oportet punctum H ac si trahatur a tribus filis H C, H M, H K; e quibus H C centrum Terrae versus trahit toto pondere, quod haberet plumbum, si Terra immota staret: H M trahit juxta propriam directionem, cum ea vi (Centrifuga) quam dat motus Terrae in circulo D N O: & H K trahitur aut trahit cum ea vi, quae quaeritur. Producta igitur C H, & ducta K L parallela D M, notum est, tria latera trianguli H L K proportionalia esse potentiis, quae trahunt punctum H; & latus L H respondere ei, quae trahit per H C; latus K L ei, quae per H M; ac latus H K ei, quae trahit aut sustinet plumbum per filum K H. Sed triangulum K D H censetur habere latera sua aequalia lateribus trianguli H L K; quia C H L est quasi parallela C D K. Ergo latera trianguli K D H respondent iisdem potentiis: scilicet latus K D gravitati absolutae ponderis H, quam haberet, si Terra staret immobilis; D H potentiae quam illi tribuit motus (producens vim Centrifugam per tangentem D M) diurnus; & K H gravitati quae quaeritur. At ego vis Centrifugae potentiam specto; cam nimirum, quae tangenti lineae D H respondet. X. Hactenus itaque Hugenii methodo adhibita, egregia illa quidem, tantoque viro plane digna, posui ea, [303] ea, quae magnopere ad propositum meum referuntur; eatenus tamen, quatenus consider are oportet plumbum H ac si trahatur a tribus filis H C, H M, H K; eo scilicet in casu, quo a tribus his filis, sive a tribus his potentiis plumbum H immobile detinetur. Quod si moveri illud debeat; hoc est, si Pendulum oscillet; ego quidem suspicor in eum oscillationis motum novas considerationes esse intendendas: igitur ad hasce gradum faciam, agamque modo de partibus, quas addere Figurae oportuit. XI. De quibus tamen antequam dico; notabo, me ad haec principio usum esse Figura ex solidis fili ferrei crassioris partibus affabre formata: in hujusmodi enim Figura res tota concipitur, cerniturque clarius. Tum animadvertam (considerata hypothesi Terrae motae) in una Penduli oscillatione non describi ab ejus centro perfecte unum eundemque arcum in plano eodem: nihilo tamen secius, cum nascentes inde differentiae rem meam non turbent, negligi a me tuto possunt; sufficitque haec semel indicavisse. XII. Acturus itaque de Figura, quam exhibeo, in ea diligenter mente concipi velim, per punctum H ductum esse planum parallelum Meridiano P A Q E, & in hoc plano signatum esse arcum B T V; qui, ita oscillante Pendulo K H ut plumbi centrum H ab eo plano numquam exiret, describeretur ab eodem centro in eo plano. Hic arcus B T V dicatur primus arcus. XIII. Tum imaginatione percipiatur, per tangentem D M & per radium D C extendi aliud planum, & in plano hoc arcum R I S esse delineatum; qui, ita oscillante Pendulo K H, ut plumbi centrum H ab hoc plano numquam exiret, describeretur ab eodem centro [304] centro in hoc plano. Manifestum autem est, duos illos arcus B T V, R I S, sese in H ad rectos angulos intersecare. XIV. His modo ita declaratis, duo peculiari attentione digni occurrunt casus; sive duae Pendulorum oscillantium directiones sunt praesertim considerandae: una per primum arcum B T V; altera per secundum arcum R I S. XV. Quod attinet ad primam; cum Pendulum, per primum arcum B T V oscillans, moveatur in plano, quod ab plano Meridiani P A Q E semper aequidistat intervallo longitudinis lineae D H, sive tantum semper distat, quantum valet integra vis Centrifuga per tangentem D H; perspicuum esse videtur, hoc in casu potentiam vis Centrifugae per D H, potentiam gravitatis per H C, potentiamque fili secundum H K, semper inter se, etiamsi Pendulum oscillet, attemperari eadem illa ratione, quam explicavit Hugenius, & quam etiam immobili detinendo Pendulo inservire supra monuimus. XVI. Quod ad alteram attinet: qua Pendulum movetur per secundum arcum R I S in eodem plano, in quo est Centrifugae vis linea directionis D M. In hoc quidem casu non videtur ea vis ita agere, ut conetur distrahere plumbi centrum H ab hoc suo plano; sed dum Pendulum tendit ab R ad S, videtur etiam ipsa (quandoquidem agit in plano eodem directione sua, ab D ad M) conspirare ad augendum Penduli motum. Contra vero, dum Pendulum regreditur ab S ad R, videtur eadem Vis, directione illa sua, ab D ad M, motum Penduli retardare. XVII. Motus ergo Penduli proprius, hoc est, qui uni gravitati centrali, agenti secundum D C, esset referendus, in primo casu excursionis per arcum B T V, [305] B T V, ab vi Centrifuga variatur, quoniam afficitur a motu per D H ex vi illa Centrifuga oriundo, cum quo componatur necesse est. In secundo autem casu excursionis per arcum R I S variatur ille idem motus Penduli Proprius, quia in uno integro excursu versus plagam S, acceleratur ab eadem illa vi, directa ab D ad H; at ab eadem vi retardatur in contrario versus oppositam plagam R recursu. XVIII. Itaque cum rationi & calculis consonum videatur, ab variatione, quae fit in arcu R I S, non aequari variationem, quae fit in arcu B T V; credibile etiam fit differentiam aliquam interesse oportere inter duos illos casus; nimirum inter motus Penduli oscillantis per secundum illum arcum R I S, & motus ejusdem Penduli oscillantis per primum arcum B T V. XIX. Paucis vero his propositis, indicatum satis jam est id, quod ego, animadversione notationeque illius differentiae, visus mihi sum invenisse. Visus nempe mihi sum invenisse modum ad aliquid de Centrifuga vi, quae Telluris circa axem suum rotationi adtribuitur, explorandum ope Observationum; quamvis inter Observationes instituendas nulla regionis, nulla loci mutatio intercedat. XX. Casui autem primi arcus respondebit Pendulum super aliqua Meridiana linea ita collocatum, ut secundum eam lineam oscillationes quamproxime fiant: & casui arcus secundi accommodabitur Pendulum, si ita ponetur, ut linea oscillationum ad rectos angulos cum Meridiana linea constituatur. Quid si Hotologiis (ad hujusmodi experimenta) aptarentur longiora Pendula; puta, longitudinis Horariorum pedum novem? XXI. Plura non addam. Cur enim animadverterem agi de temporum pertenui hercle perque exili dif[306] differentia, aut ad calculos rationesque revocanda, aut experimentis (ubi fieri iteratis tentaminibus possit) perquirenda? Si id per se satis dilucide atque manifeste jam apparet. Quod si in subtili cogitatione hac aliquid humani mihi contigerit, veritatem lubens agnoscam. Gaudeboque vehementer, si cuipiam occasionem dedero praestandi utilia, ut veritas, quae in occulto latere amat, perspicue detegatur. 