(60) V. Observationes duae rariores, ex Literis Viri Doctissimi Johannis Huxham, M.D. ad Jacobum Jurin, R. S. Secr. O B S E R V A T. I. Ingens Omentum. VEterani cujusdam Militis uxor dolore colico & vomitu diu laboraverat, quibus supervenit ventris tumor durus, qui auctus indies magnam in molem excrevit. Jam evomuntur omnia, bilis atra, sincera, tandem & ipsae faeces alvinae. Dolor vero persaepe immanis in sinistro praesertim hypochodrio, fotus, cathartica, enemata, anodyna, plurima Pharmacopoeio Collins adhibentur; incassum omnia; permanet dolor, incressit usque tumor, digitorum pressui haud magis cedens quam si lignum fuisset. Ex hocce tumore plura quasi tubera enata sunt, quorum unum alterumve caput puerile, alia pugnum virilem, magnitudine aequabant: eminebat autem maximum in sinistro hypochondrio, ubi gravissimum persensit dolorem, ita ut saepius exclamaverit se voluisse tumorem ibidem loci fore perfossum. Increscente tumore facta est valde dyspnoica. Tanta tamque atrocia per menses fere 14 perpessa fuerat mulier, cum tandem grata venit morborum requies, mors. Mihi enarravit casum Pharmacopola, rogavit insuper ut viscera inciso abdomine inspicerem, quod cum alio medico feci perlubens. Nudato (61) Nudato cadavere montosum observavimus ventrem; reliquum vero corpus summa macie confectum. Secto abdomine in conspectum se dedit ingens quasi sebi massa (nisi quod colore fuit minus alba) totum ventris cavum adimplens, ita ut nec ventriculus, nec jecur, neque intestina apparerent ulla; adhaeserat enim omentum hoc enorme peritonaeo pluribus in locis, in utroque praesertim hypochondrio, ubi & latior & firmior fuit cohaerentia. Secto autem in modum crucis peritonaeo, & ab omento separato, conspeximus illum in pelvim fere detrusum, omentum etiam toti jocinoris cavo annexum, ventriculum hac mole oppressum, uti & duodenum, colon & jejunum: cum adiposo renum involucro (sinistro praecipue) connexum & quasi confusum fuit; adeo ut colon, altius paulo quam in rectum desinit, sebo hocce concreto fuit penitus involutum, hinc faecibus praeclusum iter, hinc illae lachrymae, hinc dolores illi saevissimi, quibus ante mortem excruciata fuerat mulier: & ut hic obiter notem, per plures dies ante mortem nec sua sponte nec vel clysmatibus acerrimis irritata alvus faeces dejecerat ullas. His lustratis ingens separavimus omentum a jecore, ventriculo, schirroso pancreate, intestinis, tandem & a mesenterio, & ab interna peritonaei lamina renibus instrata. Splen fuit hac massa quodam modo demersus, contractior & quasi coriaceus. Hunc quasi sebi montem exemi denique & per famulum nostrum domum misi: erat autem animus omentum hoc morbidum accuratius perspiciendi, cumjam enim advesperasceret defuit opportunitas. Pendebat omentum hocce ~ xvi 1/2 Avoird. nec tamen abstulimus unam saltem alteramve libram partibus adhaerentem. Pondus hercle maximum! Si consideremus ex obesiore homine omentum vix libras pendere tres, majus certe inveni antehac nunquam, quanquam (62) quanquam & secui & dissecta vidi plurima hominum cadavera. Fateor equidem longe majus a Gregorio Horstio in suis observat. memoratum fuisse, majus etiam in Ephemerid. German. ann. x. veruntamen hoc quoque nostrum monstris annumerari merito debet. Hujus & in extima parte, nec non in interiore substantia, plura observavi vasa sanguinea, eaque certe maxime dilatata, quorum aliqua penna anserina majora, aliqua vero quasi in aneurismatibus terminantia. Ex horum aneurismatum (si ita dicam) maximo uncias circiter sex nigricantis sanguinis extraxi cum quibusdam grumis albidioribus; anne adipis particulae a venis epiploicis absorptae atque morbo congelatae? Ex plurimis lobis conflari mihi videbatur massa haecce, sibi invicem arcte haerentibus; aliquos tamen separavi, quorum pauci pomo minori fuere magnitudine aequales, forma haud absimiles. Media hujus pars, caetera durior, cultro haud facile cedebat. In isthoc cadavere sequentia etiam fuere observatu digniora. Inferior hepatis pars in schirrum abierat. Ex vesica fellea plures exemi calculos, carbonem fossilem colore referentes, friabiles, aquam innatantes, quos bilem haud improprie nominares splendidam; his quippe quum inerant plurimae particulae micantes, haud dubio salinae. Mesenterii glandulae fuere schirrosae, imo quaedam in substantiam pene lapideam induratae. Intestina tenua fuere inflammata, colon cum caeco fere totum gangrena correptum, etiam processus ipse vermicularis. Ren uterque fuit sanus satis: dexter autem emisit ureteres duos: cum vero renem dissecuissem, percepi facile, quid esset in causa, cur ureter hic fuit duplex. Renis enim pelvis septo quodam fuit divisa, digitum transversum (63) transversum crasso, ejusdem perfecte substantiae cum reliquo renis parenchymate. Hic fuit ren quasi duplex, cui duplex pelvis, ureterque duplex. Erant in imo abdomine seri subcruenti librae quasi duae. Malum hoc immedicabile penitus visum est, nisi quis morbi principiis obstitisset. O B S E R V A T. II. Salivae Color insolitus. DOminus Fox, quadragenarius, gracilis, biliosus, per mensem unum alterumve elanguerat, nausea, ictero & doloribus colicis vexatus: tandem ex epoto largiter vino pomaceo vehementissimo colices paroxysmo correptus me consulit, Vomitabat omnia, urinae parum reddebat coloris lixivii, quae sedimenti plurimum deponebat subviridis. Ego statim illi potionem ex Ipecac. emeticam propinari jubeo, infuso dein C. Bened. affatim hausto plurima viscosa, biliosa, rejecit: tum enemate Terebinth. injecto alvus bis terve respondit. Ex sumpta mistura anodyna vomitus & tormina comprimuntur; jam de languore summo & abdominis distentione conquestio; paulo etiam post recrudescit dolor. Bolum praescripsi ex Jalap. ~. Calomelan. gr.viij. Spec. Diambr. gr. vj. Laud. solid. gr. j. Syrup. de Sp. Cerv. q. s. quam primum sumend. cum Tinct. sacr. ~. Hinc omnia pacata. post horas 12 ter fundit alvus perliquida, biliosaEx sumpto dein haustu anodyno nox tranquilla. Mane de dolore & faucium tumore queribundus crassa, subfusca, expuebat; mox abunde effluit saliva colore viridissima, bili porraceae quam simillima, nisi quod tenuior. Perduravit fluxus hic salivae viridis horas 2 quasi (64) quasi 40, quo tempore sputavit quantum vix caperent sextarii duo: ad flavedinem dein vergebat color fluoris eo usque dum ad instar solutionis Gut. Gambae evasit: quantitas autem aucta potius quam diminuta. Perstitit & hicce color per horas etiam quadraginta, dein sensim pellucida facta est saliva, atque subito, uti oborta est, evanuit penitus salivatio. Intra biennii spatium bis terve in icterum inciderat ante hujus morbi accessionem. Decem abhinc annis maxima salivatio sponte erumpens hunc ipsum hominem in summum vitae discrimen intulerat; salvus autem evasit ope doctissimi expertissimique Medici, D. D. Pyne. Tunc vero temporis ne vel ~ ii hilum sumpserat, nec ullo modo fuerat colorata saliva. In hac historia observatu haud indigna quaedam occurrunt. Salivatio nempe sponte exuscitans, vel ex tantillo forsan Calomel. excitata. Calomel autem probe paratum novi, quippe qui plurimas ejusdemet doses, quarum aliquas ad scrupul. integrum, exhiberi jusseram, ne vel minimo sequente salivationis signo. Occurrit porro, quantum ego saltem scio, salivae inauditus color. Saliva viridi ita penitus tincti erant dentes & fauces quasi aerugine obducti fuissent: permansit dentium color viridis quatuordecim post diebus quam convaluit. Notandum praeterea fluxum hunc salivae fuisse criticum, quo judicatus est & icterus & colicus morbus; ab inceptante enim salivatione ne vel minimus dolor ventris, & color cutis subviridis sensim evanuit, urinam etiam reddidit copiosius; sed subnigram. Ille vero, qui ante hunc fluxum valde languidus fuit & jam quasi moribundus maximum salivae evacuationem ~ ~. Serum Ictericorum tinctum esse bile omnibus notum est: nec alicui forsitan videatur magis mirandum serum (65) serum flavum posse per glandulas salivares excerni quam per serosa cutis vascula, quod tamen ictero laborantibus contigisse saepius observavimus, admoto prius epispastico: de urina biliosa nil dicam. Unde vero color salivae viridis haud ita facile dictu. Hujus opinor ego causam procatarticam esse pomacei vini potationem. Bili si miscueris acidum color oritur viridis. Hinc torminosae infantum dejectiones virides, lacte in ventriculo acescente. Hinc porracea bilis. Ponamus jam acidum pomaceum a venis lacteis vel & a mesaraicis forsan, absorptum, seroque sanguinis bilioso permixtum: quid eveniret inde? Credo equidem flavi seri coloris in viridem permutatio. Profiteor hercle, acida quaecumque a vi corporis vitali in alcalinam naturam mutantur, etiam ipsum vitrioli acidum: languescentibus autem viribus, concoctione laesa lympha effaeta facta, facta & inerte bile, queis adde sanguinem tardius circulantem, acida parum subacta, nec in primis viis, nec in ipso sanguine, acidam exuunt naturam. Hoc testantur acidi debilium sudores, acidusque in ore sapor a febribus inflammatoriis convalescentium, quibus ad restinguendam febrem largius fuerat exhibitus acidus potus. Saepius certe memini me vinum pomaceum largiter potasse brevique urinam ipsissimum potus odorem spirantem reddidisse. Curabam nuperrime mulierem summa haemorrhagia, durante diu, correptam, cui inter caetera plurimum fuerat exhibitum Elix. Vitriol. Mynsich. cessavit tandem haemorrhagia, debilis autem inde reddita mulier incidit in leves spasmos, artuumque dolores, ventris tormina diarrhaea comitante, plures excrevit alvus dejectiones viridissimas, stercoris vaccini simillimas, talesque per plures dies, quanquam Rhabarb. fuerat ter exhibitum ad expurgandas acidi particulas, intestinis VOL. XXXIII. L adhaerentes (66) adhaerentes. Hic sal acidus sanguini immistus, post dies plures iterum e sanguine per intestina rejectus est, vi vitae nullo fere modo subactus. Microscopio olim observavit Leeuwenhoekius, quod chyli sales acidi a bile retundantur & comminuantur, quum vero in jecore subsistat obstructa bilis, integris viribus vasa lactea permeat acidum. In aegroto autem nostro bilem obstructam fuisse, patuit inde, quod alvus fuerat compressior, & faeces ante vomitum medicamento commotum reddidit albidas. Hypothesis fortasse nostra illustretur magis, si perpendamus unde oriatur virginum ~ color herbeus (ut cum Plauto loquar). His enim fructus immaturi, acetum atque id genus alia, summae sunt cupidiae, vitiatis autem concoctionis organis, parum immutata sanguini miscentur, bilemque & sanguinem obruunt acido. Hinc glandulae obstructae, hinc facies ex viridi pallida, tumor hinc hydropicus; atque quod non levis est momenti jecur schirrosum ex chlorosi praemortuarum saepe inventum fuit viride. Jam paucis restat dicendum unde colori salivae viridi successit color flavus, quod inde factum arbitror, quia post acidum a sanguine partim ablegatum, partim & a motu sanguinis, ob cardiaca exhibita, aucto destructum, superfuit solum superflua bilis sanguine expellenda, quod & brevi secessit, reseratis bilis poris, & per patulos salivae ductus mirandum in modum excreta. VI. Part 