VI. Theoremata quaedam infinitam Materiae Divisibilitatem spectantia, quae ejusdem raritatem & tenuem compositionem demonstrant, quorum ope plurimae in Physica tolluntur difficultates. A Johanne Keill, M. D. Profes. Astron. Savil. Oxon. & S. R. S. JAmdudum sequentia Theoremata in lucem emisi, omissis quidem Demonstrationibus,eo quod arbitrabar eas, utpote non admodum involutas, a quovis in Geometria, vel etiam in Arithmetica mediocriter versato, facile elici potuisse; Sed quoniam video, D. Christianum Wolfium in Academia Fredriciana Mathematum Professorem, reliquosque Actorum Lipsiensium Authores, haec Theoremata non recte intellexisse, cumque eorum in Philosophia explicanda usus non sit exiguus; libet ea nunc denuo, adjectis Demonstrationibus, Reipublicae Philosophicae impertiri. Suppono Materiam omnem divisibilem esse in infinitum, eamq; posse formam quamcunque seu figuram induere, & ad quamcunque tenuitatem, seu crassitiem quemcunque exiguam reduci. Lemma (83) Lemma. Data quavis materiae quantitate, ex ea, vel ex quavis ejus arte, formari potest sphera concava, cujus semidiameter sit latae rectae aequalis. Sit materiae particula a3 & data recta sit b. Ratio peripheriae circuli ad Radium sit p ad r. dicatur semidiameter concavitatis x, & crassities, pelliculae concavitatem sphaerae ambientis, erit b-x & Cylindrus sphaerae circumscriptus cujus radius est b erit pxb3/r, unde sphaera cylindro inscripta erit 2xpb3/3 r, Eadem ratione sphaera cujus radius est x erit 2xpx3/3 r quarum differentia 2p/3xrxb3-x3 ponenda est sphaericae lamellae aequalis, seu materiae particulae datae; hoc est erit 2p/3rxb3-x3=a3 seu b3-x3 = 3ra3/2p unde x3 = b3-3ra3/2p & x = ~~b33ra3/2p adeoque crassities lamellae sphaericae seu b-x erit = b-~~b3-3ra3/2p~ Eadem ratione fieri possunt ex data materiae quantitate Cubi concavi, Cylindri concavi, vel corpora etiam alterius cujusvis figurae concavae, quorum latera sunt datae rectae aequalia. Theorema Primum. Data quavis materiae quantitate quantumvis exigua, & dato spatio quovis finito utcunque amplo; quod v. gr. sit cubus, qui sphaeram Saturni circumscriberet: Possibile est ut materia istius Arenulae per totum illud spatium diffundatur, atque (84) atque ipsum it a adimpleat, ut nullus sit in co porus cujus diameter datam superet lineam. Sit datum spatium Cubus cujus latus sit recta A B, diametro scil. orbitae Saturni aequalis, deturque materiae particula cujus quantitas sit b3, & data recta (qua pororum diametri non majores esse debent) sit d Dividi concipiatur recta A B in partes aequales rectae d, quarum numerus finitus erit, cum nec recta A B ponitur infinite magna, nec recta d infinite parva: sit numerus ille n, hoc est sit nd=AB, adeoque erit n3d3 aequalis cubo rectae AB. Concipiatur item spatium datum dividi in cubos quorum singulorum latera sunt aequalia rectae d, eritque cuborum numerus n3, & hi cubi per spatia e f g h in figura represententur. Dividi porro supponatur particula b3 in partes quarum numerus sit n3, & in unoquoque spatio cubico ponatur una harum particularum, & hac ratione materia b3 per omne illud spatium diffundetur. Potest praeterea unaquaeque ipsius b3 particula in sua quasi cella locata in sphaeram concavam formari, cujus diameter sit aequalis datae rectae d; unde fiet, ut sphaera quaelibet proximam quamque tangat, & data materiae particula utcunque exigua b3 spatium datum ita adimplebit, ut nullus fiet in eo porus cujus diameter datam rectam d superat. Q. E. D. d e g f h A B Cor. Hinc dari potest corpus, cujus materia, si in spatium absolute plenum redigatur, spatium illud fieri potest prioris magnitudinis pars quaelibet data. Theorema Secundum. Possunt esse duo corpora mole aequalia, quorum materiae quan~ sint utcunque inaequales, & datam quamvis ad se invicem (85) invicem obtineant rationem, pororum tamen summae, seu spatia vacua inter corpora, ad rationem aequalitatis fere accedant. Vel in stilo Cartesiano: Spatium omne, quod a materia subtili intra unius corporis poros occupatur, posset esse fere aequale spatio quod a simili materia intra alterum corpus tenetur. Licet materia propria unius corporis decies millies vel centies millies superat materiam propriam alterius Corporis, & Corpora sint mole aequalia. Ex. gr. Sit Digitus cubicus Auri & Digitus cubicus Aeris vulgaris non condensati. Certum est quantitatem materiae in Auro vicies millies circiter superare materiam aeris, attamen fieri potest, ut spatia in auro vel absolute vacua, vel materia subtili repleta, sint fere aequalia spatiis in aere, vel vacuis, vel materia tantum subtili repletis. Sint A & B corpora duo, magnitudine aequalia: utrumque v. gr. sit cubus unius digiti Et corpus A decies millies sit gravius corpore B, unde & corpus A quantitate materiae decies millies superabit corpus B. Ponamus jam materiae quantitatem in A redigi in spatium absolute plenum, quod sit digiti cubici pars centies millesima; (liquet enim ex corolli praecedentis Theorematis id fieri posse). Unde cum materia in A decies millies superat materiam in B, materia illa in B, si in spatium absolute plenum compingatur, occupabit tantum digiti cubici partem 1/1000000000 seu millies decies centies millesimam; Adeoque partes reliquae 999999999 vel erunt absolute vacuae, vel materia aliqua subtili, qualis supponitur Cartesiana, tantum repletae. Porro, cum materiae quantitas in A impleat tantum digiti partem centies millesimam, erunt in corpore A partes 99999 centies millesimae, vel vacuae, vel ma. teria subtili repletae, hoc est reducendo fractionem ad deno. minatorem prioris fractionis, erunt in A partes vacuae 999990000 millies decies centies millesimae. Adeoque vacuitates in A erunt ad vacuitates in B. ut numerus 999990000 ad numerum 999999999, qui numeri sunt ad se invicem sere in ratione A B (86) ratione aequalitatis, nam eorum differentia, parVam admodum ad ipsos numeros obtinet rationem. Adeoque spatia vacua, vel materia subtili tantum replata, quae sunt in duobus corporibus A & B, eandem cum ipsis numeris, ad se invicem rationem obtinentes, sunt etiam fere in ratione aequalitatis. Q. E. D. Corpora autem omnia esse rarissima, hoc est pro mole sua parvam admodum continere materiae quantitatem, ex diaphanorum proprietatibus certissime constat, nam Radii Lucis intra vitrum, vel aquam non secus ac in aere per rectas lineas diffunduntur; quaecunque luci exposita sit corporis Diaphani facies; Adeoque a minima quavis assignabili Diaphani parte, ad aliam quamvis ejusdem partem, semper extenditur in his corporibus porus rectilineus, per quem transiverit lux, atque hoc fieri non potest nisi Materia Diaphani ad ejus molem,parvam admodum obtineat rationem, nec fortasse materiae quantitas in vitro, ad ejus magnitudinem majorem habet rationem, quam magnitudo unius Arenulae ad totam Terreni orbis molem: Hoc autem non esse impossibile, superius ostensum est. Unde cum Aurum non sit octuplo densius Vitro; ejus quoque materia, ad propriam molem, exiguam admodum obtinebit rationem. Hinc ratio reddi potest, cur effluvia magnetica eadem fere facilitate densum Aurum & tenuem aerem pervadunt. Ex his etiam propositionibus, & ex maxima lucis celeritate, ratio reddi potest, cur Lucis radii ex pluribus objectis prodeuntes & per tenue foramen transmissi, se mutuo non impediunt, sed per eandem rectam in motu suo perseverant: Quod per motum seu impulsum fluidi, plenum efficientis, vix explicari potest; corpus enim omne a pluribus potentiis, secundum diversas directiones, simul impulsum, unam tantum & determinatam directiones accipit ex omnibus compositam. London, Printed for W. I N N Y S, at the Princes'-Arms in St. Paul's Church.yard 1714. 