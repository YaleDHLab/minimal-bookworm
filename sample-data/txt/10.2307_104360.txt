Philos. Trans. No. 460. TAB. VI. P A AE P Fig. 2. K P K J. Mynde scLumen Australe Romae observatum die 27 Jan. An. 1740. a Didaco de Revillas, Abbate Hieronym. P. Math. Prof. & R. S. S. COELO undique nubilo, notoque vehementer flante, hora post Meridiem 6a. rubescens lumen inter gradus 45 & 55 amplitudinis ortivae australis apparebat. Maxima ejus supra horizontem latitudo gradus circiter 9 aequabat. Parte tamen Caeli horizonti proxima ad unum circiter gradum obtenebrata spatium fere parallelogrammum gradus 10 latum, 8 altum lumini concedebatur; quod in suprema parte magis, minus in ima splendescebat. Inter densiores nubes altera summe nigricans A B TAB. VI. Fig. 3. horizonti propemodum parallela, supra lumen, meridiem versus protendebatur. Post horae semissem vividius sensim micabat splendor; sensimque iterum minuebatur: quod pluries usque ad horam 9 observatum. Interim tenuis hori<inferred>zonti</inferred> [745] zonti itidem parallela nubecula C D lumen a meridionali plaga intersecans, comparebat. Circa horam 9 nubes aliae ab orientali versus meridionalem plagam paullatim procedentes splendorem jam languescentem obtegebant: & circa horam 9 1/2 penitus extinguebant. Post horam 12 largus imber decidebat. Barometrum toto hoc tempore ad altitudinem pollicum Parisin. 27. 9 1~4 consistebat. Thermometrum mercuriale (quod in aqua ebulliente notat gr. o.; in nive vero salis communis duabus quintis partibus permixta, gr. 180) designabat tunc temporis gr. 141. Monemus interea lumen hocce nedum splendidius, verum & eminentius visum eodem tempore, & ad eandem plagam ab nonnullis Viterbio ad Urbem accedentibus, ac ab aliis in Via Valeria (hoc est, ad orientem Romae) quinto supra vicesimum ab eadem urbe milliario iter facientibus. 