(233) Numb. 214. P H I L O S O P H I C A L T R A N S A C T I O N S. For the Months of November and December. 1694. The C O N T E N T S. I. A Paper asserting some Mathematical Inventions to their true Authors, by Dr. David Gregory, Astr. Prof. Savil. II. Mons. Cassini's Tables for the Eclipses of the First Satellite of Jupiter,reduced to the Julian Stile, and Meridian of London by Mr. Edm. Halley, S. R. S. III. A Paper about Magnetism, &c. by Mr. J. C. IV. Of a Lamb suckled by a Weather Sheep: From Kirk, S. R. S. V. A Second Letter concerning the same. VI. An Account of Books. 1. Reflections upon Ancient and Modern Learning, by W. Wotton, B. D. R. S. S. 2. Horti Malabarici. Pars Undecima, Duodecima & Ultima, with Remarks thereon by T. R. M. D. S. R. S. I. Nobilissimo & Doctissimo Viro D. Roberto Southwell, Equiti Aurato Societatis Regiae Praesidi Dignissimo, S. D. David Gregory, Astr. Prof. Savilianus. CUM legerem nuper evulgatam ab Abbate Galloys Historiam eorum quae jussu Societatis Regiae Gallorum Parisiis anno superiore edita spectant ad Mathematicos, visum est, quoniam ita jubes, ad te circa rem illam haec perscribere. Nempe edidit Jacobus Gregorius Anno MDCLXVIII. Patavii librum complectentem Propositiones aliquot generales de transformatione Curvarum. Has asserit (Anno demum MDCXCIII.) hic Abbas Gregorium, & deinde alias hisce similes Isaacum Barrovium Britannos, a Robervallio Gallo, & Societatis Gallorum Philosophicae Mathematico, esse suffuratos. N n Cum (234) Cum ederet tractatum suum de parte universali Geometriae Gregorius, vivebat Robervallius; vivebat quoque Anno MDCLXXIV, cum lectiones suas Geometricas ederet Barrovius: Barroviana quippe illa vidit probavitque Gregorius, eodem vero tempore mortui sunt Gregorius & Robervallius,mense sc. Octobri anni MDCLXXV. Robervallii vero quae dicuntur anno primum MDCXCIII prodiere. Nulli quaestus est, aut testatus unquam Robervallius nota sibi prius fuisse, quae Britanni isti plaudentibus Geometris pro suis edebant, quamvis famae supra modum fuerit appetens. Testem hic appello Nobilissimum C. Hugenium, qui mihi, paulo post editam hanc Abbatis fabulam, affirmavit Robervallium (cum quo multos annos familiariter vixerat) nunquam propositiones Barrovianas aut Gregorianas pro suis aut prius sibi notis vendicafse. Accedit quod cum vivente Robervallio lis orta fuerit Hugenium inter & Gregorium, in qua huic ille non pepercit, credibile non fit voluisse Hugenium deesse occasioni objiciendi adversario compilata Socii Robervallii serinia, aut noluisse Robervallium arripere opportunitatem inventa sua sibi mature vendicandi. Edidere ergo sua Barrovius & Gregorius haudquaquam obstrepente Robervallio, qui illorum scripta tacitus vidit, neque de injuria quaestus est tam atroci ille,qui de minima solebat quaeri; quippe hic nulla ei fuerat facta. Nemo sane dubitat quin Britannorum scripta viderit Gallus, quae Mathematici omnes tum legebant: At Galli scripta vidisse Britannos (quae mortuis ipsis primum prodeunt) quis pro certo adfirmet. At potuit (si sit habenda fides Abbati) Epistolam Robervallii de transmutatione Curvarum Torricellio transmissam vidisse in Italia Gregorius (Italiam quoque adiit Barrovius.) Nam scrpsit ad Torricellium Robervallius, quae Gallis nolebat ostendere impertitus Italo quem eadem Epistola Plagii acriter insimulavit. Torricellius ea non potuit non impertiri Italis suis. Itali vero non potuere illa inventa publici juris facere, neque tamen se continere quin Britannis diu post mortem Torricellii in Italiam venientibus oftenderent, permitterentque ab ipsis evulgari. Somniat hic Abbas relapsos nos esse ad aevum illud fabulosum quo Monachis potestas erat quidlibet audendi & fingendi. Quis enim hodie credat Jacobum Gregorium hominem in Italia peregrinum potuisse in ipsa Italia impune venditare inventa illa quae ante paucos dies ab Italis hausisset? Miraculo proximum foret si ille vigesimo anno post mortem Torricellii in Italiam veniens, hujus scripta simulque nota Italis Rober(235) Robervallii inventa insciis aut tacentibus omnibus & Italis & Gallis,ipso etiam tacente Robervallio, compilasset & pro suis plaudenre plaudenre Mathematico edidisset. Sed haec Italis & Gallis, priusquam a Barrovio & Gregorio ederentur, ignota fuisse,satis probat altum de universalibus istis propositionibus ailentium. Ut verbis utar Cartesii, si ista tum cognovissent, non conscripsissent tanta & talia de rebus Geometricis Volumina. Verum non fuerint ausi forsan Itali inventa illa a Robervallio & Torricellio per manus tradita in lucem edere, Itali quippe ut fama est traditiones omnes non audent edere; Atqui postquam illa sunt edita, quid vetabat quominus ab Italis plagii reus ageretur Gregorius? Aut quo minus sua sibi assereret Robervallius? Nempe nondum inventus erat hic Abbas qui mortuo Robervallio ea adscriberet quae bonus ille vir sibi vivo non arrogabat. Denique quid potuit obstare quo minus rapacissimus ille Gregorius, ea quae Barroviana merito nunc audiunt, pro suis ederet, cum prior scriberet, & Robervalliana edoctus esset ab Italis,eadem illa nempe quae Barrovium postea edidisse asserit hic Abbas? Aut potius quid obstabat quo minus ipse Robervallius illa ederet illustria Theoremata quae reliqua fecerat Gregorius, qui Robervallium docuerat quam nihil fidendum esset Geometris soli Britanni? Sed ipse,si credere fasest, Gregorius in Praefatione libri sui fatetur surrepta esse ab aliis quae illic exstarent. Somniat rursus Abbas noster. Quis enim, nisi per somnium, idcirco putaverit Gregorium fateri nihil in ~ libro esse suum, quia in Praefatione sripserat permittere se lectori judicandum quid ibi suum (Gregorii) sit, quid alienum? Profecto judice Gregorio quaedam erant illic sua. Quae illic ab Archimede, aliisque quorum scripta tum publice prostabant non repetuntur, ea judice Gregorio nova atque Gregoriana sunt prorsus: Praesertim cum dicat se quidem apud alios methodi suae vestigia legisse,sed male aut particulariter demonstrata. Methodus ergo exhibendi demonstrationes universales circa lineas curvas, hoc est pars universalis Geometriae, judice Gregorio Gregoriana & Barroviana est. Haec sane non intellexit noster Abbas, ut neque partem universalem artis condendi fabulas; alioquin non fuisset contentus oftendere Robervallio olim nota fuisse Barrovii Gregoriive quae dicuntur inventa: facile enim fuerat eadem opera <inferred>oftendisse</inferred> Italos & Graecos Geometriam didicisse a Gallis qui Romam vastarunt,Archimeden. Siculum potuisse Gallorum inventa ab Italis haurire eodem modo,quo Gallica postea didicit ab iisdem Gregorius aut Barrovius Britannus. Et patet eundem fabulae morem caeceros prisci temporis Geometras complecti. Veniet quoque tempus quo Abbas hic demonstrabit nota Robervallio fuisse illa quae hodie in Nevtono admiramur. Obstat nunc (proh dolor) nondum intellectus Abbati, <inferred>iisque</inferred> qui cum Abbate faciunt, Neutoni liber. Evidens igitur est ~ <inferred>fuiste</inferred> per Robervallium ex Barrovii N n 2 Grego(236) Gregoriive libris Propositiones, quas memorat Abbas; si modo eas scripto commiserit Robervallius: Cum hic illorum libros viderit, illi hujus scripta legerint nunquam. Sed Abbatis fabulant tantisper veram esse jubeamus. Esto quod Epistolam hanc nunc primum visam Torricellio inscripserit Robervallius. `` Ergo (inquit Abbas) Methodus transformandi figuras ibi reperta ea`` dem est, si penitius excutiatur, cum exhibita a Gregorio primum in `` Geometria sua Universali, postea a Barrovio in Lect. Geom. horum`` que Propositiones eaedem sunt cum conclusionibus Robervallii; earun`` dem quippe figurarum & constructionum ope demonstratae. Ecquis jam dubitet, Barroviana & Gregoriana omnia aut longe plurima in Robervallianis hisce continueri? Dicam quod res est. Propositio quae Gregorio in Geom. Univers. est XI, & Barrovio in Lect. XI est X, eadem est cum Propositione Robervalli de figurarum transformatione. Hanc & quidem unicam (demonstratione misera & pudenda vestitam) videre est inter Gallorum opera varia in fine tractatus de indivifibilibus pag.241, & rursus pag. 295 in Epistola illa Torricellio inscripta. Quam sibi nihil laudis periisse eo five Robervallii invento five Abbatis Commento Judicarent Nostri? Quamque sibi plauderent nunc tam securis de tot aliis inventis & Pyraticae licentiae posthac annuente hoc Abbate,non objiciendis? Non pigebat tamen adnotasse quam dissimiles rationes secuti sint in causa non dissimili Galloys hic & Wallisius. Adfirmat Wallisius multa esse in libro Cartesii de Geometria ex Harrioto translata. Quippe ostendit esse utrique communia, & quae in nullo alio reperiantur. Notum est quoque librum Harrioti editum fuisse Londini Anno MDCXXXI, auctore tum mortuo; & Londini,eo Anno fuisse Cartesium natum annos 37. edidisse demum Geometrica illa Cartesium anno M DC XXXVII. Manifestum tum videtur potuisse Cartesium quaedam transtulisse ex Harrioto, & non potuisse Harriotum sua transtulisse ex Cartesio. At hisce contraria adfirmare non dubitaverit hic Abbas. Gregorius enim Barroviusque scripta sua edidere & diem suum obiere ante edita Robervallii ista, qui illorum scripta viderat, nec moverat de iis litem. Ergo, si qua fides habenda sit Abbati, culpa ipsius Cartesii factum est quo minus credamus Harriotum sua ex Cartesio transtulisse. Debuisset enim librum suum dum viveret non edidisse Cartesins. Si librum illum nondum editum & apud se delitescentem servarest Galloys, heu quantum bellum instaret Wallisio. Vale vir Nobilissime & veritatem tueri perge. Dabam Oxoniae, 15 Novembris, An. M DC XCIV. II. Monsieur 