[1113] Historiae Convulsionum Periodicarum per Clariss. Dnum Gui. Cole, Med. Doct. descriptae, & communicatae. Convulsionis quintanam observantis periodum. FEbres intermittentes minorum gentium (Quotidianas scil. Tertianas & Quartanas) ubivis pullulascere nimis omnes conscii sumus; & quamvis earum causae in puteo lateant, de typis tamen sat suprque omnibus constat. Quintanarum autem, sextanarum, &c. quae longius protelatas agnoscunt periodos, quanquam inter authores habeatur mentio, tam raro tamen in praxi occurrunt, ut raro Medicum convenerim, cui talem aliquam vidisse contigit. Mihi quidem ante quadriennium obvenit taliter aegrotans (si modo a periodorum ratione liceat Febrem denominare, ubi non insignis aderat calor, sed nervosi potissimum generis affecti signa) cujus Historiam, quantum suggerit memoria, describam. Acri erat & lepido ingenio, cujus casum refero, Domina, formosa, ~, interque negotia domestica, quae continuo eam exercitam detinuerunt, plurimum occupata, unde integra per multos annos valetudine potita est, plures licet enixa fuisset liberos. Ante sexennium vero abhinc praegnans, circa medium gestationis tempus, in hystericos (nescio qua ~) incidit affectus, qui, quamvis illo tempore remediis cedebant, subinde tamen recurrebant, licet non admodum frequentes. Tandem instante partus tempore, postquam magis quam par erat (gravi id postulante occasione) sese exercuerat, postridie (accelerato forsan aliquantulum partus tempore) cum maximis doloribus parturire caepit, magna effluente sanguinis quantitate, faetu tamen nondum in lucem emisso; donec labantibus viribus, totoque fere, prout V v 2 astantibus [1114] astantibus visum erat, excreto sanguine, de vita desperatum fuerit. In vitam vero quasi revocata (faetu tandem, sed mortuo, excluso) brevi in convulsivos incidit affectus, qui, non obstante remediorum usu, pertinaciter affligebant, per intervalla licet, ad plures menses, Inde aliquanto melius habuit, licet non in totum a praefatis symptomatis immunis; quae tandem aucta, non incertis, ut ante, invasionibus molesta erant, sed primo tertianis, si recte teneo, periodis, dein quartanis, & non ita multo post quintanis (h. e. ut quatuor integri dies intercederent inter singulorum paroxysmorum initia) invadebant; idque exacte adeo, ut non certius horologiorum indices ad notatas figuras redeant, quam isti paroxysmi suos repeterent cursus. Incipiebant cum oscitatione, aliquali vigore, & magna urinae limpidae quantitate exclusa; dein aegrotans statim convulsa opus habuit ut astantium manibus prehenderentur ejus manus, secus vel vestes vel faciem dilacerabat, multoque nisu dentibus petebat prehendentium manus, mente omnino capta, & aphona. Postquam per horam unam vel alteram hoc modo convulsa perstitisset, urinae limpidae magna copia identidem reddita, sensim evanuit paroxysmus, obrepente somno, qui per plures horas perseverabat; tandemque, omnium quae in paroxysmo transacta erant nefcia, ad se rediit. Reliquis tribus diebus quamvis a paroxysmo libera, admodum tamen debilis & enervata erat, ut vix e lecto vel sedili surgere, nedum cameram obambulare absque ministrantium satellitio, potuerit. Curationem accersitus aggressus sum medicamentis testaceis. & sp. C. Cervi; indicationem sumens a magna illa urinae profusione, & nervosi generis affectibus, quae insignem & sanguini, & succo nervoso, acorem impressum fuisse mihi fidem fecerunt. Verum cum pertinaciter, his non obstantibus, haererent paroxysmi, statisque redirent periodis, in mentem venit, istos non aliter tractandos, [1115] ctandos, quam solent febrium intermittentium. Quamvis enim non tantum prae se ferrent calorem, quantum febres vulgares intermittentes; cum tamen regulariter adeo, uti mos est istiusmodi febrium, procederent, cumque insuper non omnes intermittentes, proprie sic dictae, eundem observant caloris modum, omnes tamen eodem remedio, Cortice sc. Peruviano, debellentur; statui famosissimo illo specifico hunc affectum aggredi (intercalatis tamen medicamentis supra memoratis, utpote quoniam alte mihi insederat notio dicta de acida succorum dyscrasia;) Nec fefellit eventus: Postquam enim duas vel tres istius corticis doses ante totidem paroxysmos, pro more tunc temporis (mihi saltem) solenni, exhibueram, sensibiliter ferociam suam deposuerunt, tandem continuata ejusdem exhibitione prorsus evanuerunt, nec, quantum mihi rescisse contigit, postmodum redierunt. 