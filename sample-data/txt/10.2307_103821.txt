V. HISTORIA TERRAEMOTUS Apuliam & totum sere Neapolitanum Regnum, Anno 1731, vexantis. A Nicolao Cyrillo, in Regia Universitate Neapolitana, Pr. Med. Prof. & R. S. S. S C I E N T I AE Naturalis incremento, adeoque nostrae Societatis Instituto valde consentaneum existimavi, si Terraemotus, qui hoc Anno Apuliam, & fere universum hoc Regnum saepe succussit, Historiam hic attexerem. Rei accidentia Felici Roseto Medicinae & Philosophiae Doctori, atque in Mathematicis disciplinis & Humanioribus literis non mediocriter erudito, olim meo Discipulo, nunc in ea Regni regione Medicinam facienti, debeo: ex cujus atque aliorum, & Juvenatij, & Foggiae degentium Observationibus brevem Synopsim concinnabo. L Die (80) Die 9 Martij Anni 1730/1, St. Vet. h. 4, ante meridiem, Terraemotus fere per totum Regnum Neapolitanum factus est: in Apulia maximus. In ejus duratione omnes illius species ab Antiquis notatae observatae fuere. Tremor primum; hinc Pulsus (~) ut loquitur Aristoteles, seu succussatio, ut illam vocat Posidonius ex Seneca; ac demum Inclinatio, seu Terrae veluti more navigij nutatio. Hi varij motus per vices & successive se excipiebant, spatio trium primorum minutorum, & aliquot quoque secundorum. Haud ab Amico notatum fuit, num Terrae nutationes & oscillationes secundum circulos Terrae parallelos factae fuerint: quemadmodum constans est recentiorum Philosophorum ejus phaenomeni, ad Terrae motum diurnum stabiliendum quammaxime facientis, observatio. Id sane a me quoque atque aliis, tum in hoc, tum in aliis Terrae nutationibus, animadversum attente est. <inferred>Acr</inferred> tunc temporis crassis humilibus & immotis Nubibus praegravabatur quae leni postmodum flante Boreali vento dissipatae sunt. Succedentis diei Sol languidius irradiabat, veluti si a tenuissimis Nubibus contectus esset: hae vero in Caelo caeteroqui sereno non conspiciebantur. Hoc phaenomenon in fortioribus sequentibus Terraemotibus itidem observatum. Piscatores qui tunc temporis ad maris oram pervigilabant suo incumbentes artificio, mare repente intumescere adnotarunt, atque tempestatem Siponto & Barletio (nempe e Boreali fere regione) absque vento, sed non sine naufragij metu adventantem sustinuere. Sequenti die, nempe 10 Martij hora 8, a. m. novus sed brevior isque debilior Terraemotus, in eadem Regni Provincia accidit: (non adeo tamen debilis quin (81) quin etiam hic Neapoli observatus fuerit). Hunc praecessit Accensio quaedam, seu brevis Coruscatio circa montem Garganum a Barensis Provinoiae incolis visa, quae in fumum vel caliginem abiens sensim disparuit. In regione circa Foggiam hunc secundum, ut & alios deinceps factos, Mense Aprili, Octobri, & Novembri, sed per intervalla, Terraemotus, plerumque praecessit validus N E; etsi quandoque Aer omnino immotus fuerit. AEdificiorum ruina atque hominum ab iis oppressorum strages haud mediocris: numerantur enim inter mortuos ad sexcentos plus minus. Centrum veluti harum succussationum visum est Oppidum Foggia appellatum: in eo enim immaniores motus & ruinae, e quo in remotiora loca, sensim se remittente impetu, diffundebantur: ita ut dici possit, Motus hujus propagationem successive imminutam esse (nisi quid varia Terrae interjacentis soliditas & interruptio immutaverit) in ratione duplicata distantiarum: juxta familiares, etiam in aliis Motuum speciebus Naturae Canones. Quod & in Pendulorum in varia a Foggia distantia locatorum Oscillationibus, a duobus Observatoribus, ex condicto in id incumbentibus, attente notatum est. Pendula enim palmaris longitudinis, Asculi, & Juvebus, ad semirculum in gradus divisum applicata, atque in Terrae quassationibus se moventia, pluribus, vel paucioribus gradibus a centro Oscillationum aberrabant, pro minori, vel majori a Foggia intervallo. Numerus enim horum graduum major in Oppido Asculoviciniore, minor in Urbe Juvenatio remotiore, fere respondebat duplicatae rationi distantiae horum locorum a centro Terraemotus. Atque hinc quoque L 2 factum (82) factum fuit, ut cum Foggiae Terra levissime intremisceret, Pendulum leviter moveretur Asculi, immotum observatum fuerit Juvenatij. In omnibus Terrae succussationibus, fere per annum factis, id constanter in apertis campis notatum est, quod illas Aeris fragor, horridusque rumor praecesserit: quod & in Plinio legimus lib. 2. 80, notante, quod Terraemotus quandoque terribiles soni, mugitus, clamores humano similes praeiverint. Hic Aeris fragot contraria determinatione diffundebatur: ut quemadmodum Terrae partes quatiebantur, motu a centro, ut dictum est undique ad circumstantia loca communicato; sic contra Acris motus a circumferentia veluti ad centrum non obscura vi concurrebat. Quod quidem phaenomenon haud levem philosophandi materiam Naturae scrutatoribus praebuerit: id tamen e re mea non esse existimo. Notaverim tantum hoc aliud esse ab eo quod Aristoteles putabat in Meteoris, ad Terraemotum nempe in subsidium advocari debere Ventum exteriorem: ut eo autore Achaiae ora commota sit Aquilone & Austro confligentibus. Ni dicere fortasse velis, ut quidam suspicati sunt, leves saltem & oscillantes Terraemotus, qui post fortes Orientales Ventos facti sunt a retardato Terrae motu diurno, saltem in eo tractu quo Ventus flaverit, oriri potuisse. Sed haec obiter. Postremo & illud de nostro Terraemotu notatu dignum est, quod prope rusticum Cartusianorum praedium, Tre Santi appellatum (cujus domus a primo Mensis Martij Terraemotu solo aequata fuit) eo loco quo magis deprimitur Torrentis Fontana del Pesce nuncupati alveus, nova erupit copiosae, turbidae ac calidae Aquae scaturigo. Hoc fane haud novum, nec Antiquis (83) quis ignotum: siquidem ex illorum monumentis eruimus, Aquas erumpere dehiscente corpore Terrae, eo modo, quo Aqua in navim per fissuras ingreditur: imo per hiatus hos non tenues tantum Fontes, sed Diluvia effusa, Urbesque submersas referunt. Quod iis verosimilius videri poterit, qui cum Thalete, referente Seneca, putaverint, Terram Aquis sustentatam navigii instar interdum fluctuare. Sed haec iis, qui rectam veramque Terraquei Globi structuram callent, absurda videbuntur. Aqua, quae in descripto Apuliae loco eruperat, sensim exiccari caepit, ac mensis spatio omnino evanuit: siccum vero sabulum, etiam ad aliquod tempus, sulphuris odorem conservavit. Sic Plinius l. 31. 4. ait: Terrae quoque motus profundunt sorbentque Aquas. Quare haud mirabimur lacus, fontes, aut fluvios, ubi prius non fuissent, enatos narrari, ubi prius fuissent, exaruisse. Puteos quoque minus profundos Aquam ex patulo ore, primi Terraemotus tempore, evomuisse, constantissima fama est. Minime tamen credendum, ex maxima Terrae succussatione Aquam exiliisse (hoc enim haud accidere potuisset absque Neapolitant saltem Regni subversione, integraque ruina) sed forte ex eo quod nova Aqua in Puteorum illorum fundo, quemadmodum in aliis locis, exurgens, ac eorundem cavitatem complens, extorsum exturbata fuerit. Aqua denique, quae, ut prius narratum, prope Tre Santi eruperat, ad examen revocata haec phaenomena prae se tulit. I. Ea sub eadem mole cum Aqua pluvia comparata, atque ad Araeometrum exacta, hujus pondus superabat, (84) perabat, ea proportione, ut haec librae pondus aequaret, illa libram cum granis 82 penderet: Aquam vero fontanam, quae illic subsalsa est, eadem quantitate granis tantum 15 supera ret. II. Ejusdem Aquae libra ad siccitatem destillata semidrachmam corporis ad Croci Martis naturam vergentis, scrupulo uno albae & insipidae Terrae aspersi, in vasis fundo reliquit. Ex hoc Pulvere prius exiccato Magnes admotus particulas quasdam rubescentes elicuit. In destillationis opere Sulphuris odor adstantium nares satis aperte feriebat. Hinc post celeberrima Cl. Lemery experimenta, nova argumentorum accessio, subterraneos Ignes, atque Vulcanos, ex Sulphuris ac Ferri permistione facile accendi posse: atque adeo Terraemotus ex absconditorum Ignium successiva succensione excitari. III. Demum: in libras duas illius Aquae drachmae tres Gallarum (quas di Levante appellamus, quibusque utimur ad Atramenti confectionem) in tenuissimum pulverem redactarum infusae post quartam horam, Aquam levi caeruleo colore inficere caeperunt, sequente postmodum Pulveris praecipitatione. Haec est accurata & verior nostri Terraemotus Historia, resectis iis, quae in magnis hisce calamitatious per vulgi ora prae timore fere insani increbrescentia, hyperbolen, ni dicam fabulam, sapere consuevere. VI. Ob