(13) III. Epistola continens Historiam C A L C U L I in Vesica sponte fracti, & per Urethram feliciter excreti; ad Illustrem Generosissimumque Virum D. F R E D. D E T H O M, Serenissimo D U C I B R U N S V I C E N S I E T L U N E B U RG E N S I a Consiliis, Oratorem ejus apud Potentissimum M A G N AE B R I T A NN I AE R E G E M, nec non R. S. S. a L A UR E N T I O H E I S T E R O, M. D. Prof. Botan. in Acad. Julia Helmstadii, & R. S. S. conscripta. C U M nuper, Vir Praestantissime, qualemcunque apparatum meum & Anatomicum & Chirurgicum & Botanicum, aliasque res & naturales & praeter-naturales inspicere dignatus sis, atque inter alia Calculos Vesicae in homine vivo in vesica sponte fractos, & per urethram feliciter excretos Tibi demonstraverim, simulque monuerim, hoc quam rarissime contingere, & propterea solutionem calculi in vesica a quam plurimis, atque cum primis etiam ab Anglis recensioribus impossibilem haberi pronunciarique, rogasti, ut Tibi propediem in Angliam redeunti, frustula nonnulla horum calculorum cum brevi quadam historia sive descriptione darem, quae Academiae Regiae Londinensi, cujus membrum es dignissimum, offerres, ut Ipsa insolitam atque inusitatam hanc rem videre, ulteriorique scrutinio subjicere, imo & incredulos rem ita vere actam esse persuadere possit. Quare cum praecipue id mihi negotii datum esse existimem,ut verum in unaquaque re pateat, atque scientiae artesque liberales hoc ipso melius perficiantur atque augeantur, (14) antur, mitto Tibi hac occasione nonnulla horum calculorum frustula, cum brevi & vera actae rei historia. Est nimirum his in terris Brunsvicensibus in Caenobio seculari, quod Marienthal appellatur, & ad horae circiter distantiam ab Helmstadio, celebri Academiae Juliae sede, situm est, rerum aeconomicarum hujus Caenobii Praesectus, nomine Widmannus, Vir sexagenario major, sed robustus & duro vitae victusque generi adsuetus, qui per plures annos primo calculo renum saepe & vehementer laboravit, eorumque sensim magnam copiam, quorum multi Pisi magnitudinem superarunt, per iter urinae haud sine magnis doloribus excrevit. Tandem vero quatuor ab hinc annis calculi quoque vesicae omnia percepit symptomata, ita, ut saepe non nisi maximis cruciatibus in pubis & perinaei regione perceptis urinam excernere voluerit. Tandem vero anno 1728, postquam aliquamdiu variis, ut fieri his in casibus solet, usus erat remediis, & inprimis Tinctura antinephritica, ut vocant Lipsiensi sive Rothiana, atque simul cerevisiam illam his in regionibus contra calculum celeberrimam, quae Regiae Luterae vulgo ~, oppido Brunsvicensi, coquitur, & quam ~ appellant, hancque ob causam in loca sive urbes remotissimas devehitur, continuo pro potu ordinario hauserat, aliquando vehementes inter mingendum dolores, nisum & contrictionem in vesica, sensumque eo ipso, ac si calculus, sive calculi in vesica frangerentur ac dissilirent, percepit, eoque ipso mox aliquot frustula calculi fracti cum lotio dejecit, quae deinde per plures dies alia secuta sunt, donec tandem ab eis liberatus bene atque pancratice ab omnibus & calculis & calculi doloribus, immunis nunc vivat. Calculos plures una in hoc viro fuisse 1 majores, (15) majores, quam ut integri per urethram transire potuissent, docent primo diversus color diversorum frustulorum, quorum nonnulla fuscum obtinent colorem, alia flavescentem ad sulphuris colorem aliquo modo accedentem, quemadmodum ex his adjectis frustulis perspicere est. Deinde id evincunt diversa horum frustulorum segmenta: quorum alia majoris alia minoris arcus segmenta sunt. Quod ad numerum attinet frustorum, centum circiter ejusmodi mihi dedit, qualia Tibi, Vir amicissime, nunc offero, quae ex matula collegit. Sancte vero mihi affirmavit, magnam eorum, imo forte adhuc majorem copiam in terram decidisse & periisse, cum saepe ruri, vel in sylvis, vel in stabulis ad res domesticas curandas degens, mejendi stimulo fuerit correptus, atque sic multa cum urina vel in terram, vel inter herbas aut stramina ejecerit. Nonnulla horum frustulorum dimidium pollicem aequant, plura minora sunt, eorumque superficies externa convexa, interna in plerisque concava, alia nucleum, ut vocant, calculi adhuc exhibent. Habes igitur, Vir generosissime, exemplum recens & certum, quamplurimis hic & in vicinia notum, calculi vesicae dissoluti & excreti sine lithotomia, ubi Vir, qui eo laboravit, adhuc hodie, dum haec scribo, vivit & valet. Ipseque Vir est honestus, antiquae & germanae fidei, cui, ut hac in re fallat aut mentiatur, nulla est causa. Notus est morbus olim perpessus hominibus quamplurimis; nota jam est ejus secunda valetudo omnibus, qui eum norunt. Calculorum fractorum ingens copia & facies, quod revera e vesica sint, rem ulterius confirmat, ita, ut certi esse possimus, haec frusta revera in vesica ejus integros calculos fuisse, qui postea in vesica, nescio utruin medicamentorum, (16) camentorum, an cerevisiae illius, an naturae beneficio disrupti & expulsi sint. Ex segmentis frustulorum valde convexis, quae hic mitto, & quae adhuc adservo, judicare licet, vix ullum illorum calculorum nucem moschatam superasse, plures vero minores fuisse. Interea tamen solutionem calculorum in vesica haud prorsus impossibilem esse, mihi evincere videntur, licet res forte quam rarissime contingat. Vale mihique fave. Dab. Helmstadii in Academia Julia ipsis Calendis Octobris, M DCC XXX. 