[382] X. Philippi Frederici Gmelin. Med. Licent. Wurterbergensis ad Martinum Folkes Reg. Soc. Praesid. Epistola de Radice Ipecacuanhae Observationes quasdam medico-physicas, ~ de fallaci Visione per Microscopia composita notata nonnulla continens. Tubingae, Cal. Maii, 1745. Observationes medico-physicae de radice Ipecacuanhae. A LTER jam incipit agi annus, a quo ex itinere literario per Germaniam, Hollandiam, & Angliam domum redux, praxi operam dedi medicae; ubi quidem, dum neo-practicus non potest non passim alieno arare vitulo, miratus saepe sum, quod tot occurrant formulae atque medicamentorum compositiones, quas simplicia ingrediuntur, de quibus a priori ne minimum quidem demonstrari potest, quod huic illive possint satisfacere indicationi; a posteriori autem saepe ad summum hoc elucescit, quod mixta efficacioribus medicamentis impedire nihil, vel nocere possint; caute feci ego hanc in rem experimenta plurima, & in omnibus casibus mihi obviis hactenus eo allaboravi, ut exquirerem efficacissima, quibus vel a priori hanc illamve adscriptam inesse virtutem probabile judicabam, vel, quibus eam inhaerere indubitatis sciebam observationibus, ita inveni tantum non semper, quod idem, imo plus ordinario effecerim paucis medicamentis, quam quidem alii farragine ipsis etiam aegris odiosa praestare solent; idque verum deprehendi etiam in morbis pertinacissimis, Presented May 9. 1745. [383] tinacissimis, & acerbissimis; at neque hic solum displicuit mihi mos multorum practicorum, sed & alius inprimis, quando scilicet simplex aliquod passim magna praescribunt dosi, aegro & molesta, & pretiosiore, cum tamen effectum certo certius majorem minoribus sumtibus, & ex multo minore medicamenti quantitate potuissent obtinere. Illustrabo jam hoc exemplo radicis Ipecacuanhae, quae a multis annis famosa est ob virtutem singularem emeticam. Docuit experientia certa, mineralia emetica tuta nunquam esse, licet efficacia satis forent, quemadmodum apud nos duo vel tria saltem tartari emetici grana vel robustissimo homini vomitus atrocissimos & creberrimos excitant saepius, cujus rei ratio forsan non inepta est specificum corporum omnium metallicorum, minima etiam ingestorum quantitate pondus, quod aequilibrium soliditatis nunquam servare potest ad tenuissimos villosae ventriculi & intestinorum tunicae penicillos, quos nimium gravat, premit, acturos impedit, nec facile ad activitatem decentem redire sinit; hinc igitur de vegetabilibus cogitavere vomitoriis, quae, ut omnia vegetabilia, sperarunt facilius ab animali oeconomia superatum iri, quemadmodum etiam revera res sese habet, quaeque multo sunt tutiora. Deprehenderunt autem inter ea commodissimam & securissimam Ipecacuanhae radicem, cujus descriptionem utpote tot in libris obviam hic non repetam, unicum hoc adjecturus, quod apud nos inprimis officinalis sit illa flava, quam Boeclerus in novissima editione cynosurae materiae medicae allegat: est autem flava, non externa superficie, quae terrestris magis esse dici posset coloris, sed interna corticis facie, quae praecise colore corticis ligni sassafras, ut is intus est, exC c c 2 primit, [384] primit, nervus autem totus non tam pallidus, quam vere candidus est, in medio sectus medullam offerens mollissimam. Radicem hanc diversa dant dosi pulverisatam, alii ad ~j. alii ad ~jj. & ~j. ascendunt; sunt etiam, qui jubent ejus ~j. ~jj. cum aqua distillata infundi, & sic pro una dosi hauriri: scribit etiam Boeclerus, quod ejus potissima virtus in cortice resideat; alibique monet, dubium esse nullum, quin resinosa quaedam tinctura & alia possint ex eo extrahi, de ipso interim modo non sollicitus. Jam ergo demonstrabo experimentis practico medicis, quod multo minore dosi, quam ipsa radix, ejus cortex multo validiorem, tutumque tamen praestet effectum, & in pulvere datus & infuso, quin & observationibus insuper microscopicis confirmabo, quod & a priori hoc satis manifestum sit & evidens. In forma quidem pulveris nunquam simplicem adhibui corticem, sed remixtum cum appropriatis incidentibus, abforbentibus, leniter adstringentibus, tonicique: formula haec erat: ~ Cort. Rad. Ipecac. Elaeosacch. citr. per affrict. par. aa. gr. vj. flav. Cort. aur. Sevill. sal. Sedlic. aa. gr. ij. Magnes. albiss. ~j. m. f. pulv. pro una dosi, quam aeger sumat mane. Assumsit pulvisculum hunc sine omni fere nausea; & exceptum frequenti potatione infusi theae valde diluti, calidique, vel jusculi carnium calidi: expertus est provocasse 6, 7, 8, vomitus plenos eo mane, pro diversitate subjecti, sine singularibus tamen molestiis, stricturis & similibus. Dedi autem eundem corticem in forma etiam infusi: simplex erat formula haec: ~ Cort. Rad. Ipecac. sollicite separ. & grosse contus. gr. vj. His infundantur vini Nicar. vel Rhenan. opt. vetust. ~j.ss. Stent per [385] per noctem, mane autem pro uno hauriantur vice decantata; effectum observavi eundem; quando aeger easdem, ut supra, secutus erat leges, licet interim non promiscue suaserim corticem hunc vel in pulveris, vel infusi sumere forma, cum certe in casu dysenteriae neque fluida in genere conveniant adeo, neque multo magis vinosa, utpote nimis calefacientia; e quibus igitur omnibus prono fluit alveo haec observatio: cortex radicis Ipecacuanhae multo efficacius agit ipsa radice tota; 2. multo minore id efficit dosi; 3. minore sumtu, & minore nausea, potest assumi radice ipsa tota. Sed jam omnia haec, ut promisi, microscopicis etiam sunt a priori probanda observationibus; dicam candide, quales instituerim: Habui autem Anglica & alia microscopia varia, satis bona, & simplicia & composita: compositum erat illud portatile reflectens sine micrometro ex inventione Benjamini Martini, quod ex Anglia ipse mecum duxi: hujus igitur luminoso foco primum exposui derasi prudenter corticis hujus radicis exiguum valde frustulum, purum, tenue: apparuit externa superficie fere opacum, admodum inaequalem, coloris ejusdem, cujus inermi videtur esse oculo, nimirum instar siccae humi; superficies autem interna cadem spectata ratione congeriem offerebat informem massularum brevissimarum, tenuissimarum, ubique interruptarum, acutarum fere omnium, & angulosarum in minimis visibilibus atomis a potiori purpurearum, fere pellucentium, instar resinae alicujus, connexarum tamen interspersis figurae similis filis fere variegatis, potissimum albicantibus; ad marginem autem veri passim aculei comparebant; omnisque contextus videbatur illi similis, quem ex animali aeconomia [386] aeconomia describunt in pinguedine anatomici, ubi dicunt, effusum illud oleum esse in cellulas, quae lanuginosa molli substantia illa cellulosa cohaereant, ita scilicet & hic substantia illa purpurea, resiniformis interfusa videbatur filis albicantibus; atque sic, licet multoties repetitis observationibus videbatur mihi semper comparatus hic cortex vel simplici, vel composito spectatus microscopio, ea saltem cum differentia, quod reflectens omnia distinctius repraesentaret, quam quidem reliqua. Sed nondum hic subtili subjeci etiam memoratnm radicis nervum, qualem habebam sponte sragili, fissilique cortice nudatum, quique maximum radicis volumen efficit, licet cortici, utpote siccissimus pondere, cedere multum videatur composito microscopio, is autem inermi jam oculo videbatur passim aspersus esse maculis obscuris purpureis: cupidus fui scire, quid hae sub microscopii foco essent exhibiturae; intuitus ergo sum frustulum illud, quod tales obtulit maculas: nervus ipse visus est fere convexus aequaliter, cylindricus e fibris longitudinalibus non interruptis, sibimet invicem appositis arcte, tenuissimis, candidissimis constans: ubi autem maculae illae inermi prius oculo spectabantur,observabat armatus veras massulas pellucentes, ex atra rubras, cylindri convexo insidentes & supereminentes: at haesitavi num crederem massulas has non supereminere nervo, num vero statuerem inhaerere nervo ipsi, & ad ejus pertinere substantiam: dubium mihi movit nuper amicorum aliquis desideratissimus, microscopicis observationibus plurimum navans operae; is, scilicet (liceat mihi ab Ipecacuanhae radice paulisper evagari ad alia, universalia nimirum de microscopicis observationibus notamina!) is, inquam, per jocum, me interrogavit, 5 [387] terrogavit, sciremne quomodo sigilla ordinaria possent explorari exactissime, an essent accuratae satis incisae aeri, metallo cuicunque, vel e lapidi? Respondi, Expectaturum me, quid novi mihi esset apportaturus. Rege ssit ille, Si foco microscopii compositi, vel & tubi optici, qui 2 vel 3 sive utrinque convexa, sive convexo-plana habeat vitra, expones illud, deprehendes id, quod incisum est & profundum, depressumque, valde convexum, & elatum; quae autem sunt elata & convexa, depressa: his autem adjecit, quod subinde quoque, sed rarius contingat, ut in eo statu sigilla haec videat, in quo inermi videntur esse oculo! Imitatus sui phaenomenum; & cum semel focum observassem, constans mihi videbatur observatio, quotiescunque repetebam experimentum; miratus autem valde sum, dignumque judicavi, quod ulterius prosequerer; feci hoc, dicam autem candide, quid tum observaverim: Aspexi mane non admodum sereno, in conclavi caeterum satis illuminato, die xvi. April. hujus anni per partem tubi optici ductilis ultimam horologium portatile, pendens e pariete plano; apparuit totum quantum concavum, intraque ipsum firmatum parietem; aspexi ulterius muscas vivas per parietem decurrentes, apparuerunt eodem modo: intuitus porro sum globum thermometri minorem rubro plenum spiritu, & visus etiam hic est concavus, & intra tabellam firmatus. spectavi eadem ratione nodos vestis coloratos utcunque aliosque aurichalceos arculae alicuique eminentes plurimum, apparuerunt utrique concavi, profunde immersi vesti & ligno; subjeci ejusdem tubi foco formam minorem cervini capitis e ligno sculptam horizontalier ad parietem pendentem; fuit & haec prorsus concava, & parieti quasi ex instituto infixa. Tandem [388] Tandem & contemplatus fui thermometri Fahrenheitiani hydrargyro plenum bulbum: is autem naturalem convexitatem non mutavit, uti nec sphaera vitrea vacua inversi thermometri, pendentis e pariete, licet inferior bulbus & hujus spiritu plenus rubro, & adstantis Fahrenheitiani spiritu repleti convexitatem amitterent, ut alias reliqua priora omnia; unde fere colligebam statim, albida, vel splendida corpora, non colorata sub hujus tubi foco in naturali apparere statu, in quo inermi sese repraesentant oculo; interim tamen candide fateor, accidisse nonnunquam, ut adstans mihi amicus in aliquibus objectorum contrarias sub iisdem mecum circumstantiis faceret observationes, imo, ut ipse altero die obscuriore contrarias prioribus instituerim & hesternis, igitur supposui oppido subfuturas forte, (quamvis observatio cum sigillo esset constantissima) aliquas circumstantias, sub quibns objecta haec apparerent tam perversa, forte non observatas: itaque operam dedi, ut certas vel tandem definire possem leges, sub quibus perversa haec objecta semper apparerent his exposita focis, & alias, sub quibus constanter eo semet exhiberent modo, quo inermis ea distinguit; cujus feci multa experimenta in hanc rem & multoties, denique voti factus ex parte compos. Quoties videlicet objectum aliquod, super plano ~, utcunque coloratum, nec album, nec splendidum, ita sum intuitus, ut oculum, tubumque opticum directe prorsus illi opponerem, a potiori elata mihi vibebantur depressa, haec elata, ita hoc mihi accidebat in sigillo, quoties per tubum perpendiculari situ manu sustentatum id ipsi proxime obvertebam e directo, ut omnis ejus superficies fere tegeret vitreum tubi 4 [389] tubi ultimum orbem, ita & sub microscopio mihi occurrebat composito; reliqua vero huic applicare vel supponere non potui; quoties dein aliquod reliquorum objectorum e plano perpendiculari dependens perpendiculariter intuitus sum ita, ut tubus horizontali sustentatus situ e directo ipsi obverteretur, idem mihi accidit semper, neque mutata est visio, ubi objectum oblique propendebat etiam vel horizontaliter, fuitque jucundum spectaculum hoc, cum fumisugium considerarem tabacarium, e pariete oblique pendens, bulbo murrhino nivei candoris, tubo corneo fere nigro constans, bulbus naturalem servavit convexitatem, tubus contra profunde depressus, & parieti tantum non immersus apparuit; quin & observavi hoc, ubi v. c. horologium portatile horizontali plano horizontaliter imponebam, tumque perpendiculari visione intuebar, proxime ad fenestram, non amplius adeo depressum visum fuit, & circumfusum annulo quodam umbroso; unde suspicio mihi nata fuit, omnes has fallacias per umbram oriri, quemadmodum pictores possunt imaginem aliquam elatam repraesentare, si super fundo sit picta multum ipsa lucidiore, profundam, si super obscuriore fundo, id est artificiali circumdatam, umbra: Dein & hoc monendum est, ubi elatum objectum erat, v. c. inter fenestras positum sic, ut a latere potuerit undique illuminari, visum priori modo, non mutavit convexitatem: Detexi autem tandem omnes hasce fallacias hoc modo, vel potius inveni methodum, qua objecta naturali sua convexitate apparerent semper; fuit autem haec: Si quod objectum e pariete pendebat, vel illi quocunque situ proxime contiguum erat, illud aspexi prorsus a latere ita, ut tubum non opponerem e directo, sed infra ipsam eminentiam proxime D d d ad [390] ad planum aliqua distantia; ita nodos arculae contuebar, ita reliqua, & semper mihi apparuerunt vera naturali convexitate: in exploratione sigilli procedebam sic; Tenui sigillum ita, ut omnis ejus orbis propsus esset perpendicularis, vel & magis paulo inclinatus, tum tubi oram infimam applicui exacte margini superiori disci sigilli, ut faceret obtusum cum sigillo angulum tubus, hoc facto servato sollicite situ eodem lentissime ab ora sigilli movi tubum super sigilli facie, ita conspexi sigillum vera naturali facie semper; cur autem praecise haec omnia sic accidant, ego non determino, uti & rationem, cur alba, vel pellucentia splendida corpora non colorata, utcunque super aliquo eminentia plano ab hac visionis lege offerant exceptionem, nec appareant depressa modo jam memorato spectata, uti alia? Sagacioribus relinquo decidendum. Jam vero facta hac digressione, quam si nimis prolixa est, deprecor, redeo ad Ipecacuanhae radicis corticem: Cum igitur scire cuperem, num illae massulae pertinerent ad corticem, num ad ipsum nervum, subjeci etiam illud nervi frustulum foco microscopiorum aliquorum simplicium, & idem prorsus observavi, supereminere scilicet eas nervo, & ad corticem potius esse referendas, quam nervum. E quibus igitur singulis etiam microscopicis hujus corticis aspectibus concludo patere a priori etiam suo sensu, corticem non posse non multo efficaciorem esse ipsa tota radice, si huc trahamus inprimis indubitatam illam, & toties confirmatam practicam experientiam, qua constat purgans vegetabilium principium residere praecipue in resinosa illorum parte: secundo autem, si dein cogito illam universi corticis sub microscopio faciem, quae contextum exhibet atque conI geriem [391] geriem e plurimis quasi spiculis brevissimis, acutissimis, minimis: habebitur etiam explicatio illius hypothesis, qua vim purgantium & emeticorum praecipue ratione mechanica explicando, fingendo spicula talia, cuneolorum rationem habentia (forsan & aculeorum, quales in viva inermi etiam oculo apparent urtica, satis sensibiliter vivum, cui applicantur, humanum corpus irritantes), quae motu ventriculi peristaltico iteratis vicibus musculosae illius tunicae, utut mediate applicita & impacta, tumque perpetuo hoc motu huc agitata illucque, motrices fibras pungant, stimulent, & ad insolitam fortiorem contractionem excitent, licet interim ego certe nolim adhuc hypothesin hanc pro veritate vendere demonstrata, utut appareat speciosa etiam his microscopicis observationibus! XI. 