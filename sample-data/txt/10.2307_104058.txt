~ r R ~ r R ~ E b ~ d D r R ~ VII. Casus rarissimus Plicae Polonicae enormis a D. Abrahamo Vatero, M. D. Prof. Anatom. Wittemberg. & R. S. S. per D. Conradum Sprengell, Equitem, M. D. R. S. S. & Coll. Med. Lond. Licent. communicatus. Vid. T A B. II. Fig. 2. F AE M I N A rustica in Polonia, in terris Principis Radzivil, anno aetatis decimo quinto, viro nupta, incidit decimo octavo, in morbum Poloniae Endemium, qui Plica Polonica a capillo inenodabili vocatur. Hanc Plicam per quinquaginta annos faemina gestavit, ac per totum fere illud tempus dolore arthritico et contracturis tandemque marasmo universali corporis afflicta tecto affixa fuit, tandemque senio confecta anno aetatis septuagesimo octavo diem suum obiit. (51) obiit. Faeminam istam adhuc viventem vidit non tantum, & hac figura ad vivum depingere curavit, sed ipsam Plicam post obitum resectam secum Wittebergam attulit Clariss. D. Flouricke dicti Principis Medicus. Erat autem Plica (quatuor ulnas longa, palmum lata, duosque pollices crassa, sed altero tanto longior foret, ipso referente, nisi magna ejus pars, <inferred>temporis</inferred> quo aegra decubuit diuturnitate, squalore & attritu consumpta fuisset. Hunc ergo Casum penitus extraordinarium, illustrissimae Societati Regali exponere volui. Spero autem fore, ut imposterum de circumstantiis singularibus hujus casus a laudato Viro certior reddar, quas alio tempore communicabo. 