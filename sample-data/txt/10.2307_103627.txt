II. Imber Calculorum inter aquarum Pyrmontanarum usum, in Viro, nunquam antehac calculum experto, ac alias perfecte sano, subsequente postea mictu cruento, tandemque vesicae ulcere. Communicante Viro Clarissimo Abrahamo Vatero, M. D. Anat. & Botan. Prof. Wittemb. R. S. S. NObilis Pomeranus, sanus ac vegetus, uti ipse de se refert, nulliusque mali sibi conscius, ante hos tres annos, suasu amici, conversationis causa, socium se ipsi adjunxit, in bibendis aquis medicatis Pyrmontanis. Factum autem est, ut, cum potando aliquot dies transegisset, calculos quosdam minores, absque ullo quidem dolore, excludi inter mingendum sentiret. Effectum hunc criticum esse sibi persuadens noster, aquas istas aucta dosi bibere incipit, quo facto, quatuor vel quinque (323) que dierum spatio, ultra quadraginta calculi, rursus tamen sine molestia, exierunt. Hoc viso, strenue & alacriter potare continuat, optimum hujus curae effectum sibi promittens. Assumpta vero ita nimia aquae quantitate, urina supprimitur, adeo, ut ne minimam ejus portionem per tres dies emittere potuerit, usque dum catheteris ope via aperiretur. Commonefactus itaque a Medicis, ab usu aquarum ulteriori abstinuit, remita peractam esse credens. Non ita multo post, vir iste iter faciens, continuo mingendi conatu lacessitur, ac iterum iterumque ex rheda descendere cogitur, tandemque inter gravissimos dolores sanguinem purum effundit. Duravit mictus cruentus & dolorosus, quamdiu aeger in itinere constitutus fuit, postquam vero hic, domum reversus, quieti studuit, statim cessavit, nec quicquam doloris remansit. Quoties vero ab illo tempore sive rheda, sive equo veheretur noster, rediit dolor, & sanguis cum urina secessit, sed quiete restituta, iterum evanuit, nullo plane dolore superstite. Contigit quidem interdum, ut calculus unus vel alter prodiret, rarius tamen hoc factum est, nec ullum ex eo dolorem percepit aeger, quoniam hi longe minores, quam quos inter aquarum usum reddidit, fuerunt. Symptomate hoc admodum molesto per duos integros annos vexatur aeger, tandem usu medicamentorum liberatus est. Cessante itaque penitus mictu cruento, nil magis timuit, sed integrae sanitati restitutus sibi visus, medicamentis valedixit. At, quid fit? Augetur post illud tempus indies Stranguria, virque continuo die nocteque ad urinam reddendam stimulatur, quo malo ipse ad hunc usque diem affligitur. Urina, quae parcissima quantitate, summoque cum dolore emittitur, crassa exit, ob pituitam viscidam admistam, quae fundum statim petit, glutini ex farina confecto similis, tantae tenacitatis, ut in fila quasi (324) quasi trahi queat. AEger interea appetitu bono gaudet' & somno quoque sufficienti utitur, nec ullibi praeterea in corpore dolorem sentit. Consideratio Casus, ejusque circumstantiarum singularum. Si quis historiam morbi, quoad omnes ejus conditiones, accurate perpendat, mecum consitebitur, eandem vix parem inter observationes Medicas agnoscere. Notatu dignissimum imprimis est, potu aquarum istarum mineralium, calculos sat insignes, in tanta copia, atque intra tam breve temporis spatium exclusos esse, a viro, uti ipse de se refert, ante aquarum usum perfecte sano, nec ullum calculi indicium unquam sentiente. Non levem hoc in animo excitare potest suspicionem, calculos non tam ab aquis propulsos, quam ex croco minerali, qualem aquae tales medicatae in sinu gerunt, generatos potius in hoc aegro fuisse. Parum quidem huic sententiae favere videtur tempus admodum breve tot calculorum concretioni vix idoneum, quoniam hi, paucos post dies ab inchoato aquarum potu, exclusi sunt. Non tamen existimo, quenquam facile definire posse, quantum temporis spatium ad calculi in corpore generationem requiratur; poterit hoc forte esse exiguum. Longe enim minus veritati consentaneum videtur, calculos istos jam tum in viis urinariis latitasse, quoniam vir ille nunquam antehac urinae difficultatem, aut aliud calculi signum percepit. Confirmant e contrario omnes hujus casus circumstantiae, concretionem istam subito factam esse. Calculi enim ipsi nullatenus asperi atque angulosi, quales alias vesicae calculi esse solent, ob successivam spiculorum salinorum cohaesionem, sed pisorum majorum minorumque instar, rotundi, glabri, & politi observantur, quod coagulationem eorum su2 bitaneam (325) bitaneam docere videtur. Color eorum luteus convenit exacte cum sedimento illo, coctione ex aquis Pyrmontanis extracto, cujus minimam portionem ex quatuor unciis aquae hujus paratam addere volui, ut tanto melius convenientia ista patescat. Fracti calculi strata ejusmodi variegata interius monstrant, qualia in tophis thermarum Carolinarum deprehenduntur, quorum pariter particulam exiguam adjeci. Addidi propterea quoque calculos duos, cum aliquot frustulis contritorum, paucissimos enim tantum obtinui. Ultimo tandem loco attendi quoque meretur singularis ista circumstantia, quod maxima horum calculorum pars inter ipsum aquarum usum exclusa sit, post illud tempus vero rarissime tales, iique longe minores prodierint. Non tamen ideo culpa hujus rei in aquas istas medicatas conjicienda erit, quasi hae ad calculi generationem disponant, cum potius debilitati viscerum, ac pravae digestioni adscribi debeat effectus ille extraordinarius. Nolo etiam levissimas has meditationes atque conjecturas pro veritate indubitata venditare, rem totam potius Illustrissimae Societati Regali decidendam, ea, qua erga ipsam sum, pietate ac observantia trado. Dabam Wittembergae Saxonum, d. vi. Jan. M DCC XXIII. F f f III. Observations 