An Extract of a Letter, written to the Publisher by the Excellent Johannes Hevelius, concerning his further Observations of the New Star near the Beak of the Swan; to be compared with what was formerly published of the same Argument in Numb. 65. and Numb. 66. This Extract we shall give you in the same Language it was written from Dantzick the 1st of May 1671. st. n. -DE reliquo mearum etiam partium esse duxi, Vobis quantocyus significare,me nudius-tertius,die videl. 29. April. Novam illam Stellam sub capite Cygni, ad Viam Lacteam, quam Anno proxime praeterito a mense Junio & Julio,ad usque 14. Octob. conspexeram,denuo observasse,& quidem eo ipso loco,quo tunc temperis consistebat. Interim magnitudine mihi nunc aliquanto major apparet; quippe excedit illam in Rostro Cygm, nec non eam quae est in ancone inferioris alae Cygni, fereque illi quae est in Pectore Cygni aequatur, nisi quodlumine paulo obsciori et rubicundiori modo luceat. Qua vero die primum rursus illuxerit, affirmare adeo certo non possum. Nam cum (2198) cum fere in ea fuerim opinione, illam vel nunquam, ut plernmque factum fuit, vel tam cito non redituram, ad locum illum haud saepius oculos direxi; nec fieri id quidem poterat, cum hac hyeme, nocturno tempore, circa & infra Horizontem Caput Cygni perpetuo haeserit. Certus interim sum, ad mensem Decemb. Januar. imo Februarii haud conspicuam fuisse. Etenim post 14. Octobris, quo videri desiit, memini me eam saepius quaesivisse eo in loco, sed nusquam apparuisse. Idcirco, quantum colligere datur, vix ante initium Martij, quin,sine dubio, adhuc tardius iterum prodiit. Pridie eam a reliquis quibusdam Fixis sum dimensus. Distat a Cauda Cygni, 20 gr. 55~. 22~; ab ancone Alae superioris Cygni, 17 gr.47~.50~; a Capite vero Serpentarii, 34 gr. 19~.40~; sic ut eodem plane loco adhuc perfistat,ubi antea fuerat. De reliquo, mihi persuadeo, cum semel, & quidem intra adeo breve temporis spatium redierit, illam saepius fore invisibilem,rursusq; conspicuam, cum incremento & decremento,illius,quae in Collo Ceti est, adinstar. Proinde operae pretium fuerit, cum Philosophiae plurimum intersit scire, An dentur evidentes ejusmodi alterationes in Caelo plures, ut diligentius imposterum ad eam attendamus; possitne certa quaedam Hypothesis de ejus occasu & ortu, decremento item & incremento,a nobis excogitari? Et an singulis annis, ut Stella in Collo Ceti, sub aspectum veniat? An certo anni & omni tempore sub aspectum veniat,pari ratione; an vero cum retardatione vel anticipatione aliqua certa? Et denique, an semper aequali magnitudine, simili colore & lumine prodeat,permaneatque? Ego,dante Deo, meam operam hac in parte polliceor; reliqui Uraniae cultores quin idem facturi sint,nullus dubito. 