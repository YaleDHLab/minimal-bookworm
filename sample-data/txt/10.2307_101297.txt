(775) A second Letter of Dr. John Wallis on the same printed Paper of Franciscus Du Laurens, mention'd in the next foregoing Transactions. DIxeram, vir clarissime, in fine cujusdam ad Te Eprstolae, nonnisi ex multis pauca, ea esse specimina, eorum quae apud Dulaurensium occurrunt, vel parum sana, vel minime accurate tradita. Si vis, ut paucis, illis annumerem plura, Obsequor, modo ne petas, ut Omnia. Ab initio itaque ut ordiar; Quantum (inquit, sect.1.) vocamus idomne, quod extenstonem vel Distinctionem in se receipit; eadem videlicet Quantitatis denominatione duabus his rerum affectionibus significandis accommodata. Quantitatis itaque vocem jam definivit, qua nempe significatione intellectam vult. Eandem (sect.2.) dividit (ut alii) in Continuam, & Discretam seu Separatam, quam multitudinem vocat. Mox autem (sect. 3.) Quantitas, inquit, separata, etiam in rebus omni quantitate destitutis locum habet. Dic, quaeso, Quomodo possuat res illae Quantitatem habere, quae sunt Omni quantitate destitutae? vel (quod statim occurrit) Subjectum Quantitatis Discretae, Quantitatis expers esse? Sed exempla subjicit, Duo Puncta, Tria Momenta, Decem Spiritus, &c. At vero annon Duo Puncta, (etiam juxta illum,) Distinctionem habent, adeoque Quantitatem discretam? Quomodo igitur Omni quantitate destituta dicit? Vel, si non habent, Quomodo dici poterunt discretae Quantitatis Subjectum? Dices forsan, haec eum velle, Puncta singula non esse Quanta, esse autem Bina. Esto. At peto, an in Punctis singulis locum habeat Discreta Quantitas? sintve singula discretae quantitatis subjectum? si sic; tum non sunt omni quantitate destituta: si non; quomodo hinc ostenditur, quod subjectum quantitatis discretae, sit Quantitatis expers? Sed &, ut de singulis prospiciamus. Dicit ille, sect.3. Quantitatis ideo esse expertia, eo quod in unoquoque subjectorum nec ullae distinctio fit, nec extensio. Taceo hic unumquodque dici quantitatis subjectum (quod tamen quantitatis expers esse vult:) Quoniam id expressius dicitur, sect.4. Numerorum, inquit, natura, non simplicem magnitudinem repraesentat, sed ex pluribus Quantitatibus aggregatam. Si itaque Duo Puncta sint ex pluribus Quantitatibus aggregata; horum singula sunt Quantitates, non omni quantitate destituta. Vides tu, quam haec inter se bene conveniunt. Prro, sect.2. Distinctio, inquit, arguit plurium rerum aggregatum, Disjunctis inter se partibus compositum; ut est Populus, Acervus, & unumquodque eorum, quorum partes propriis extremitatibus terminantur & ab alterius fine discret a sunt: Atque hujusmodi rerum congeries peculiari nomine Multitudo dicitur. Habes hic tum Distinctionis, tum Multitudinis definitionem: Et utrobique requiruntur Partes disjunctae, & quae suis extremit atibus terminatae ab aliis sint Discretae, non Continuae. Et sect. 5. R rrr 2 Quantitati (776) Quantitati Discrctae, nimirum multitudini, praecipue convenit Divisio: Dividi autem nihil aliud est quam separari, seu Distingui: Multitudinis autem naturam in Distinctione positam esse vidimus. At statim, sect. 6. Distinctio, inquit, a Divisione differt, &c. unde si Distinctio pro quodam genere accipiatur, erit Divisio pro ejus specis assumenda. At vero, si Dividi nihil aliud sit quam Distingui; etiam Divisio nihil aliud erit quam Distinctio? Quomodo igitur Distinctio a Divisione differt? Aut, altera Genus, altera Species ejusdem censenda erit? Eo, inquit, differant, quod Distinctio quamcunque pluralitatem exprimit; Divisio vero eam solam, quae a rerum separabilitate ex ritur. Imo vero non quamcunque Pluralitatem exprimit Distinctio, sensu suo, sed rerum tantum, quae sunt intex se disjunctae, extremitatibus propriis terminatae, atque ab aliis discretae, Quippe hoc arguere modo dixerat Distinctionis vocem. Quae vero ita sunt, non modo separabilia, sed & acta Divisa sunt & separata: Nec erit Distinctio Divisions genus quoddam, sed Divisionem in sua significatione includet. Subdit, sect.7. Neque Actualis tan'ummodo Divisio Multitudini concedenda, verumetiam Potentialis tribuenda videtur; non enim unquam it a divisa est, ut pluribus aliis modis secari non possit: Veluti numerus Duodenarius non it a divisus est in partes suas Duodecimas, ut in tertias, quartas, sextas, & adhuc alias quasdam sine nomine dividi nequeat. Verum mihi dicat velim, (ut ab exemplo suo non recedam,) an Duo Puncta (quam esse Multitudinem satis diserte dixerat,) sint hujusmodi Divisionis capacia? Nempe, ut nunquam ita divisa esse possint, quia & pluribus adhuc modis secari possint? Vel etiam, an Duodecim puncta (quoniam & hunc numerum jam insinuat) postquam in multitudinis partes duodecimas, (nedum in tertias, quar as, sextas, aliasque Assis partes, quae suis nominibus censeri solent, quales sunt Quincunx, Septunx, Bes, Dodrans, Decunx, & Deunx,) distributa fuerint; in alias adhuc partes sine nomine dividi queant? Quippe si non possint, retractandum videtur quod hic dicitur: si possint, retractandum erit quod modo dixerat, sect. 3. in horum unoquoque subjectorum nullam ess~ v~t distinctionem vel extensionem; secandum utique erit, punctorum quodvis. Postquam autem haec dixerat, sect. 7. quodque hanc actualem, virtuabcmque divisionem Multitudo sibi principaliter aessumit, (cum Magnitudo potentialem tantum derivatamque participet;) ne sibi non statim contradiceret; subjungit sect.8. Ex hoc discrimine sequitur, Cunctam vim Multitudinis, (quae certo, inquit, determinatoque partium numero conflatur,) modum in Divisione recipere, sive Divisionis terminos habere, ultra quos sectio amplius procedere nequit; Magnitudinem vero Divisionem in infinitum admittere. Dic, quaeso, modo Oedipus sis) qui haec simul constare possint, Nunquam it a dividi posse multitudinem, quin & pluribus aliis modis secari possit; Hab~re tamen certos divisionis terminos, ultra quos sectio nequit amplius procedere? Sed & eadem plurbus prosequitur, Nam, inquit, quando Multitudo dividitur, quia in illa partium numerus determinatur, necesse est divisionis (777) divisionis modos in eodem determinari; & consequenter potentiae divisivae vim, quae tunc ad certos illos modos contrahitur alligaturque, aliquando exhauriri & tandem omnino sisti, quando videlicet ad ultimam usque divisionem perventum erit. Atque ad hunc sensum plura. Putan' haec sana esse posse omnia, quae ita contradictionibus seatent? Tum sect.9.10. Multitudinis ortum & incrementum a Continuae Magnitudinis Divisione, arcessere satagit. Satis frigide. Quippe ex suis omnino principiis oritur Multitudo, a continui natura plane diversis. Nisi & decem spirituum (quos modo memorabat) Multitudinem, ex Continui Sectione ortam censeri velit. Rectius Euclides; Multitudini, non ex divisione Continui, sed ex Unitatum compositione, ortum asscribit, 2. def.7 Et quidem, si quando accidit, continuum aliquod in membra dividi; non eo magis Multa dicenda erunt, quam si continua non fuissent: est utique ad hoc, omnino accidentarium, quod aliquando fuerint unum. Imo vero Numerus Quadrantum in eodem Continuo, Quaternarius non mi us jam est, quam post sectionem erit. Nec rectius sect. 11. 12. a Divisione rerumque Distinctione, AEqualitatem, Inaequalitatem, aliague similia, primum orta, dicit. Quippe eorum, quae ab invicem satis distincta sunt, fieri potest ut nulla sit vel AEqualitas, vel Inaequalitas; (puta Temporis, & Lineae;) AEqualitas enim atque Inaequalitas, non est nisi in~er Homogenea; cum tamen & Hoterogenea sint inter se satis Distincta. Sed & ejusdem Continui Duo semisses sunt invicem AEquales, & Triens Quadrante Major, quamquam (suo sensu) neque Distincta sint neque Divisa; Quippe Dividi nihil aliud est, quam separari sive distingui, sect.5. hoc est, sect. 2. inter se disjungi, propriisque extremitatibus terminari, atque ab invicem discreta esse, non continua. Et quidem AEquale esse, vel Inaequale, omnino abstrahit ab eo quod res continuae sint vel disjunctae. Duae Horae Continuae, non minus sunt inter se aequales, quam si essent totis annis Disjunctae. Sed & Idem est sibi-ipsi AEquale, (quippe tantundem est quantum ipsum est; quae vera est AEqualitatis notio:) sed a seipso Distinctum esse vel Disjunctum, non erit dicendum. Item, si AEqualibus A, B, addatur commune C, tota siunt aequalia A+C & B+C (propter communem notionem, si aequalia aequalibus addantur, tota erunt aequalia;) cum tamen C, quod utrobique additur, non sit a se distinctum. Item, aggregata illa A+C, B+C, aequalia esse posse nemo negabit, quamquam non sint ita propriis extremitatibus terminata, ut ab alterius fine sint disereta, (quod ad Distinctionem requiritur, sect.2.) sed sint in eodem C communicantia. Sed & Totum parte sua majus esse, nemo non dixerit; utut ab ea vistinctum atque Disjunctum non sit. Perperam itaque concludit, AEqualitatis atque Inaequalitatis principium non aliunde quam ab ipsa Divisione petendam. Quippe AEquale esse vel Inaequale, non minus est immediata Entis affectio, quam Continuum esse vel Discretum. Neque illud ab hoc ortum, magis quam hoc ab illo. Quod (778) Quod artem ait,sect. 13. AEqualitatem atque Inaequalitatem certas esse Quantitatum inter se habitudines; omnino verum est. Sed novum non est; quippe hoc ipsum norunt omnes; ipseque jam olim definiverat Euclides, nempe tum has, tum rationes alias, Homogeneorum invicem habitudines esse, 3 def.5. Quod vero mox sequitur, Sola quantitatum inter se comparatio, non sufficit ut aequales inaequalesve dicantur; sed inter se secundum corporis sui molem conferri debent: Quapropter AEqualitatem Inaequalitatemque certas esse Quantitatum inter se juxta corperis molem amplitudinemve comparatarum habitudines, colligere licet: Novum quidem est; sed verum non est: nec omnino admittenda est haec sua AEqualitatis & Inaequalitatis definitio. Certum utique est, AEqualia esse posse atque Inaequalia, quae corporis molem nullam habent, adeoque non possunt secundum hanc comparari: Sic duo tempora, aequalia possunt esse vel inaequalia; Sed & duo puncta duobus punctis, tria momenta tribus momentis, decem spiritus decem spiritibus; numero aequales esse possunt; utut non habeant, secundum quam comparentur, corporis molem. Requiritur utique ad AEqualitatem atque Inaequalitatem, nonquidem sola quantitatum comparatio; verum etiam ut quantitates comparatae sint Homogeneae; (quod ex Euclide modo diximus;) ut juxta corporis molem amplitudinemve comparentur, non requiritur: ob causas modo dictas. Neque tam ego ipsi hac in re contradico, quam ipsesibi. Quippe (tanquam dictorum sect. 13. oblitus, subjungit sect. 14. inter duos numeros, duasve lineas, (quae molem corpoream non habent,) aequalitatem vel inaequalitatem reperiri; non vero inter numerum atque lineam. At vero, qui fieri potest, ut numerus numero (qui corporis molem non habent) aequalis sit vel inaequalis, si ad hoc requiratur, ut juxta corporis molem comparentur? Imo vero, quae molem habent corpoream, non est necesse ut quoad hanc comparentur, quoties AEqualia dicantur vel Inaequalia. Possunt utique duo corpora, longitudine aequalia, vel aeque alta, vel aeque lata, vel aequaliter inclinata, vel etiam aeque gravia dici; quae quoad corporis molem sunt inaequalia. Sic duo montes, duobus muribus, sunt aequales numero seu multitudine; utut non magnitudine seu corporis mole. Verum quidem est, inter lineam & numerum (quatenus tales) aequalitatem aut inaequalitatem non reperiri; utpote quantitates heterogeneas:) neque inter alias, quam quae sunt ejusdem generis quantitates. Verum hoc non ille primus docuit, sed Euclides olim; (ut modo dictum est;) atque post illum alii, nedum qui illo fuerunt superiores. (Quamquam hoc ipsum a Dulaurensio vix tuto dicitur; ut qui AEqualitatem atque Inaequalitatem, non in ipsa Quantitatum Homogeneorum natura fundatam esse vult, sed in verum Distinctione; adeoque Heterogeneis, utpote non minus inter se distinctis pariter convenire debent,atque Homogeneis:) Id autem requiritur, ut quoad saltem illud mensurae genus, quo comparantur, sint homogeneae; ut autem illud sit moles corporea, non requiritur. Sic Triangulum Pyramidiaeque altum dici posse, (sin altitudine aequale,) nemo non dixerit? utut haec (779) haec corporis molem habeat, illud non habeat: Quoniam quoad altitudinem (secundum quam comparantur) Homogenea sunt, utut alias Heterogenea. Dum vero ille, ad AEqualitatem aut Inaequalitatem requiri docet, ut juxta corporis molem comparentur; tu mecum juxta judicabis, credo, hoc minus sanum esse. (Sufficit utique ut juxta Longitudinem, Latitudinem, Altitudinem, angulum Inclinationis, Curvedinem, Durationem, Numerum, Vim, Pondus, Celeritatem, aut aliud quodcunque demum suit quantitatis genus comparentur, quod utrique comparatorum commune sit; non minus quam juxta molem corporis.) Vides itaque quo tendunt ipsius nova principia, hucusque nondum tradita, quorum hoc unum est. 