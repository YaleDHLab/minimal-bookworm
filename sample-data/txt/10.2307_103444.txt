(45) I. De Salibus Alcalino-fixis, Auctore C. Neuman Chym. Prof. Reg. Berolin. R. S. S. *Pars reliqua. VI. An Salia Alcalino-fixa inter se differant, & qua in re? EQuidem de hoc momento jam hinc inde quaedam interui; nihilominus necessarium esse existimo, diversa quaedam momenta, praeter ea quae cursim adduxi, hac de re adhuc in medium proferre. De Salibus lixiviosis plantarum primum in genere notandum venit, Quod in quantum forsan una vel altera differentia interea sese exserit, ista plane non a specifica indole & singularibus viribus, quas una vel altera planta ante combustionem & incinerationem possedit, ortum trahat, sed differentia ista primario dependeat a duabus aliis circumstantiis; (prout hoc experientissimus & insignis Chymicus D. D. Stahl jam animadvertit) nimirum 1. a diversa structura vel teneriorum vel crassiorum partium plantae; & 2. ab operatione, vel mutatis in ea enchiresibus & parvis manipulationibus. 1. Ratione structurae acquiritur e. g. longe aliud Sal Alkali ex subtilibus & teneris foliis, quam ex crassioribus caulibus ejusdem herbae; aliud e petalis florum, vel totis floribus, quam e lignis; aliud ex seminibus, quam ex radicibus; aliud ex succo expresso, quam ex extracto, quod ex siccata herba cum multa aqua & forti coctione paratum erat; aliud ex teneris recentibus herbis, quam ex valde exsiccatis; & sic porro. * V. Phil. Trans. No. 392. G 2. Ratione (46) 2. Ratione operationis, acquiritur longe aliud Sal Alkali e leni tantum fumante excandescentia & incineratione, quam e forti flammante combustione; aliud ab elixiviatione cum aqua frigida, quam cum aqua calida, imo cum reali excoctione ebullitoria; aliud si parum aquae assumas, quam si multum aquae adhibeas; aliud si parum & semel tantum calcines, quam si fortiter & saepius calcinatio reiteretur; aliud si Sal inspissatum cum multa aqua iterum solvas, quam si per se in deliquium fluere permittas; idq; rursus secundum plures etiam alias circumstantias. Sed, nisi Salia lixiviosa de industria, forte per repetitas calcinationes, vel deliquescentias, ad nimiam & maxime notabilem differentiam redigantur, in communibus ordinario usitatis laboribus & praeparationibus horum salium reperibilis differentia parvae vel nullius est considerationis, excepto si forte minerale quippiam, vel de industria, vel incuria, vel inscitia adhibitum fuit. Quod si ergo apud ordinaria pure praeparata salia lixiviosa herbarum, diversitas quaedam tamen reperiretur, in hoc tantummodo consisteret, quod unum magis pure alcalinum quam aliud, unum subtilius, aliud crassius, unum magis terrestre quam aliud, unum paulo magis causticum quam aliud, unum cum pluribus ab oleoso ingrediente oriundis partibus, vel etiam copiosiore spiritu acido imbutum, indeque magis crystallinum sit, quam alia salia: de cetero singula sunt salia lixiviosa, singula salia fixa & alcalina, sed singula non sunt vere pura, cum purissima ex iis adhuc sint impura, & ad alias chymicas applicationes adhuc inepta salia alcalina, dum pleraque apertum quippiam & superfluum acidum, quaedam etiam superfluam terram aliasque accidentales peregrinas immixtiones, si non voluntarias ineptas additiones, tanquam putatitia artificia pro ac2 quirendis (47) quirendis speciosis crystallis, secum foveat: Ita ut, si ordinaria in Pharmacopoliis parata vegetabilium crystallina lixiviosa Salia, animo revolvo, saepe non satis mirari possim, quare istiusmodi salia in hodierna praxi medica adhuc toto die adhibeantur, cum tamen medico ignotum sit, quale sal aegrotis commendet, aut praescribat, quia ejusinodi crystallisata salia nec pura alcalina, nec perfecte saturata salia neutra existunt, & per consequens accurate novit nemo, quantum alcali, & quantum acidi una drachma vel uncia talis pulchre crystallini salis contineat, item, an praesens ibi & ad crystallisationem disponens acidum, vegetabile, vel minerale acidum sit. Quod si egomet in praxi medica Sale Alcalino fixo opus haberem, tum purum sal tartari vel etiam depuratos cineres clavellatos reciperem; quod si sal acidum ex usu foret, tum ex apertis puris acidis commodissimum seligerem, & si sal medium adhibendum esset, itidem ejusmodi ex usitatis plene saturatis salibus mediis, quae me certiorem reddunt, & quod ad praesentem aegritudinem pro commodissimo reputarem, in usum vocarem; tum enim certo scriem, quid ex pharmacopolio daretur, & quid aegroti sumerent, reliqua autem incerta & imperfecte saturata salia, quae nec pura salia acida, nec alcalina, nec media seu neutra sunt, secure negligerem & suo loco relinquerem. Istam adhuc admonitionem & consilium darc volo, quod si forte adhuc unum vcl alterum singularem essectum ab hoc vel illo sale vegetabili lixivioso expectare velis, & quod si possibile est, ut quoddam Sal Alcalino-fixum adhuc singulare quippiam in re medica prae alio possidere queat ut ejusmodi herbam ad minimum quam lenissime excandescere sinas, non violenter incineres, multo minus fortiter exuras, omnium minime vero nec cineres nec sal calcines, tum forte G 2 specifica (48) specifica quae expectatur virtus, in paucis quibusdam restantibus revera oleosis partibus (quippe in quibus tantummodo sitam eam esse oportet) aliquo modo conservaretur; cum contra certior sim, quod si absque consideratione & cautione igne flammae exuratur, calcinetur & depuretur, quod inquam revera nihil specifici nec singularis amplius reperiri aut demonstrari queat. Quanquam igitur curiositatis gratia, ex una eademque planta absque ullo peregrino adaitamento, unice mediante igne & aqua, ut non dicam 40 vel 50, dicam tantummodo permulta genera salium alcalinorum fixorum, quorum aliud ab alio semper aliqua in parte, licet parum tamen aliqua in re, modo externo aspectu, modo etiam interna leviore circumstantia differre debet, praeparare & producere norim; tamen altera quoque ex parte non ignotum mihi est, quod non tantum haec multiplicia ex una eademque planta artificiose producta, sed & omnia lixiviosa herbarum salia, imo quod plus est, omnia salia alcalino-fixa in orbe reperibilia ad eundem aspectum, virtutem & efficaciam reduci possint: ita ut hoc respectu & intellectu non nisi unicum & unius generis sal Alcali fixum ex omnibus vegetabilibus in orbe statuam, dum vel hoc unicum in varias formas & effectus, vel etiam omnia alia ad eundem aspectum & effectum reducere possum, adeo ut si salia lixiviosa ex centum vel pluribus herbis parata ante oculos haberem, ullum sal, multo minus ullum subjectum ex quo ejusmodi sal Alkali productum fuerit, divinare possit nemo. Quin nemo potis est tantummodo in genere cognoscere, num ex esculento aut innocuo, vel ex summe venenoso & maxime nocivo vegetabili confectum sit; an subjectum suaveolens, vel gravcolens, plane absque ulio odore vel fortore suerit; an sapidum vel insipidum; 2 purgans (49) purgans vel adstringens; antiscorbuticum, epilepticum vel antisebrile, emeticum, vel diureticum, narcoticum, vel sternutatorium causticum, vel balsamicum; an ligna, vel radices, cortex, vel medulla, flores, vel herbae semina, vel succi, vel quicquid fuerint, ex quibus ejusmodi praesens sal alcalinum paratum sit. Existimo haec sufficere posse pro iis qui adhuc constanter opinantur, Salia Alcalina fixa specificam herbarum aliorumque ~, ex ~ producuntur, virtutem secum retinere, ita ut sal caryophyllorum & cinnamomi stomachicum, sal hyosciami & papaveris narcoticum sal radicum jalappae purgans, sal radicum ~, vel corticum chinae chinae adstringens vel antifebrile, sal ipecacuanhae & gratiolae emeticum, sal esulae causticum & sal cicutae venenosum & lethiferum esset, convincendis, quin & universos resurrectionis fratres ita confundendo, ut resuscitationem & revivificationem vegetabilium non ita facile concipere debeant, dum demonstrari ipsis potest, omnia ejusmodi salia lixiviosa in toto Regno Vegetabili ad eandem figuram & effectum, imo (ut ante dixi) ex eadem herba ad tam multiplicia salia reduci posse: unde aperte hic profiteor, nemini hominum possibile esse, ex cineribus, vel lixivio ne quidem solam externam figuram istius vegetabilis, ex quo parata sunt, rursus producere, vel in sale ipso ex ejusmodi puris salibus repraesentare; de industria dico ex ejusmodi puris salibus; siquidem ipse non una vice vidi, ejusmodi figuras herbarum ex teneris aeneis, & subtilibus linteis filis praeter propter artificiose concinnatis, & in lixiviis ~ impositas vel suspensas fuisse, ubi ~ omnia ad ejusmodi fila circum~ crystallisata fuere, quae deceptor ignaris tanquam veram resuscitationis plantarum repraesentationem ~: verbo, tota quae praetenditur ~ arte (50) ~ resuscitatio, in veritate non fundata, sed tantum chimerica imaginatio est, & non nisi in libris visibilis & reperibilis, ita ut de hac materia jure dici poslit: Dico ego~ tu dicis, sed ~ dixit & ille, Dictaque post toties nil nisi dicta vides. Reperitur etiam inter puriora & ad chymicos labores aptiora cognita fixa alcalica salia ipsa, in hac vel illa parte quaedam differentia, quae vero itidem ab exercitato chymico omnia removeri, ea penitus aequalia & ad eandem figuram & effectum reduci possunt. D. D. Hoffmannus Professor Halensis, amicus meus aestimatissimus in Libro 2. observationum Phys. Chym. selectiorum sub N~. 29. totum caput hac de re consignavit, nihil tamen quam differentias ipsas observavit & protulit, quae praeter propter & summatim in his consistunt. 1. Si oleum vitrioli nitro fixo affunditur, tum sub effervescentia verus spiritus nitri, vel aqua fortis exhalat. 2. Hoc vero nunquam fit, si oleum vitrioli sali tartari, vel cineribus clavellatis affundatur. 3. Quin & in his utrisque posterioribus rursus quaedam observatur differentia, dum a sale tartari (ex affusione olei vitrioli) superficies nigricantem cuticulam acquirit, liquor ipse nigricans evadit, & plane alius faetor, quam spiritus nitrosi, a nitro fixo deprehenditur. 4. Omnia autem haec a cineribus clavellatis non observantur, dum ab iis nec spiritus nitri, nec cuticula, nec nigricans color seu solutio, sed iterum singula~ vapor apparet. 5. Fumi (51) 5. Fumi hi nitrosi etiam manifesti fiunt, si oleum vitrioli sali tartari extemporaneo, quod ex 2 partibus ~ & una parte tartari paratur, affunditur. 6. Quod vero iterum non licet videre in ejusmodi sale tartari extemporaneo, quod cum pauca additione nitri elaboratum fuit. 7. Ex sale tartari & arena vitrum clarum & pellucidum parari non potest. 8. Bene autem ex sale tartari extemporaneo, ut & ex cineribus clavellatis. 9. Ex sale tartari, vel cineribus clavellatis in crucibulo fusis, adjectis carbonibus, resultat species hepatis sulphuris, quale tamen nec nitrum fixum, nec nitrum causticum constituit. 10. Sal tartari & nitrum causticum cum spiritu vini rectificatissimo tincturam largiuntur, quod vero nec nitrum fixum, nec cineres clavellati, nec istud sal tartari extemporaneum quod ex 2 partibus nitri & 1 parte tartari paratur, depromunt. Has quidem differentias laudatus D. D. Hoffmannus advertit, sed non adduxit, unde haec eveniant, qua in re differentia haec sita sit, an, & quomodo ista meliorari & corrigi queant, multo minus quomodo haec adeo differentia ab ipso reperta salia alcalino-fixa penitusqueaequalia reddi possint, cum tamen omnia & singula naturali ~ procedant, differentia non adeo difficulter percipi & ~ corrigi, & unum sal alteri aequiparari possit, adeo ut primum ne unicum quidem phaenomenon, ex omnibus supra allegatis, uni vel alteri (52) alteri sali singulare existat, & secundo inter omnia pura fixa alcalica salia nullum aliud discrimen amplius, nisi circa gradus causticitatis adverti debeat. (a) Affusum oleum vitrioli in nullo dictorum salium singularem, sed semper eundem vaporem & faetorem producere debet. (b) Omnia haec salia aequaliter in clarum & pellucidum vitrum redigi debent. (c) Singula etiam spiritum vini rectificatissimum pulchro colore tingere debent, & sic porro. Sic non necessum est mirari, quod oleum vitrioli ex nitro fixo, vel ex sale tartari extemporaneo, quod cum 2 partibus nitri paratum fuit, spiritum nitrosum ejiciat, dum, si hoc apparet in ejusmodi sale Alkali necessario adhuc quaedam nitri crudi portio inest, unde exundantes ex eo sumi (qui nihil aliud quam verum spiritum nitri constituunt) adeo naturales sunt, ac si Glauberiana methodo oleum vitrioli nitro crudo affunditur, cum e contra utique ex sale tartari vulgari, ex cinerihus clavellatis, aliisque ejus generis alcalinis salibus, quibus nitrum non accedit, imo N. B. quibus non superflue accedit, etiam nullus spiritus nitri liberari, vel fumus nitrosus exspectari potest. Haec res quo tanto certius pateat, recipiatur tantum idem nitrum fixum, vel idem sal tartari extemporaneum, a quo ab affusione olei vitrioli fumus nitrosus apparet, idque denuo cum uno vel alio subjecto inflammabili Regni vegetabilis commisceatur, e. g. nitrum fixum cum majori carbonum quantitate, & sal tartari extemporaneum cum copiosiore tartaro conjungatur, & deflagret ut ante, vel majoris certitudinis causa (53) causa proportio carbonum, vel tartari adhuc plus augeatur, quo superfluum antea, & adhuc crudum existens nitrum plus inflammabilis terrae reperiat, quacum incendatur & alcalisetur, ut per consequens nihil nitri crudi amplius restare possit, tum revera ex hoc recollecto sale, ab affufione olei vitrioli, nullus spiritus nitrosus amplius, sed potius plane alii vapores effumabunt. Quod oleum vitrioli cum sale tartari faetorem spiritui nitri plane dissimilem, nigricantem cuticulam, & obscuram solutionem efficiat, hoc a nulla alia re, nisi a superfluis adhuc in sale tartari residuis empyreumaticis partibus unice dependet; quod si sal tartari ab istis partibus decenti modo repurgatum est, tum itidem nec faetor amplius, nec nigricans substantia, utpote quae oleum vitrioli cum omnibus oleosis contrahit, apparebunt: unde ex cineribus clavellatis, quia isti, mediante calcinatione, ab oleo empyreumatico magis liberati sunt, ut & ex puro sale tartari, si sufficienter calcinatum est, ejusmodi nigredo nunquam apparet, nec demonstrari poterit, sed ab affusione olei vitrioli omnia clara, & albida permanent. Simili ratione hoc oleum empyreumaticum in sale tartari unica existit causa, quare cum arena clarum pellucidum vitrum non largiatur; simul ac superflua haec oleosa substantia ipsi dempta fuit, tum eodem modo, adeo aptum & commodum est ad pellucidum vitrum conficiendum, ac cineres clavellati, vel sal tartari extemporaneum ipsum: hanc rem declarat & confirmat, quod sub ejus praeparatione, durante detonatione cum nitro, omnis oleosa tartari substantia combusta & destructa est: unde hoc Sal Alkali, quamvis tartarus ad ejus praeparationem accesserit, per consequens eodem modo vitrum clarum efficit quam cineres clavellati, ad quos nihil de tartaro assuinitur. H Quin(54) Quinetiam hoc in tartaro adhuc praesens, vel alio quoque modo sali alcalino conciliatum Phlogiston utpote quod tantum & unice [porut jam faepius monui] ad causticitatem confert, est substantialis ista materia,quae spiritui inflammabili rectificatissimo tincturam conciliat, quanquam etiam ex parte spiritus ardens, qua menstruum, si nempe ille olei dives sit, non parum ad hoc contribuat, & tinctura tanto magis acceleretur, & augeatur. Quid mirum igitur, si ex sale tartari extemporaneo cum 2 & 3 partibus nitri parato (quippe per quod omne inflammabile, & ad tincturam producendum absolute necessarium destruitur) nullam tincturam recipias? VII. De relatione Salium Alcalino-fixorum, ad alia mixta chymica, eorumque usitata hactenus applicatione ad Chymiam. QUanquam sub definitione horum salium dixerim, ea consistere ex terra, in qua parum fixioris vel ultimo magis concentrati salis acidi, & inflammabilis, mediante igne, tostione quasi & assatione impactum est, attamen eodem tempore simul adduxi, ut ex ipsis definitionis verbis, P A R U M V E L A L I Q U I D, apparet, superfluum sive acidum, sive inflammabile, imo ipsas terrestres superfluas partes, non modo non necessaria, sed, & in respectu puritatis & perfectionis, quas ejusmodi sal requirit, praejudiciosa & nociva esse. Quod si purum quoddam Sal Alcali-fixum, sive de industria, sive per accidens, cum satis notabili & aucta portione unius antedictarum constituentium partium, sive sit nimium acidi, sive nimium inflamma2 bilis, (55) bilis, sive nimium partium terrestrium, vel cum duobus horum simul, denuo tractatur & commiscetur; tum novum hoc commixtum rursus, non modo aliam plane denominationem, sed & plane alias qualitates & effectus, ac antea solum Sal Alcali habuit, sortitur. Nam, si Sal Alcali fixum cum sale acido tam diu commiscetur, donec, post remissionem effervescentiae, & separationem aquae, utpote quae tantum pro vehiculo solutionis inserviit, syrupum violarum, si ejus aliquid admiscetur, in suo colore non alteret, eum que nec rubrum, nec viridem reddat, tum appellatur nova haec mixtio sal medium, sal salsum, vel sal neutrum. Quod si acidum minerale ad hoc adhibitum fuit, tum novum ejusmodi mixtum facile in crystallos concrescit; si vero acidum vegetabile usurpatum fuit, tum difficulter, vel plane non crystallisari potest. Cum autem in chymia valde distincta salia acidae occurrant, proinde etiam juxta indolem istorum acidorum [si unum, vel alterum eorum, cum Sale Alcalino-fixo usque ad saturationem unitum est] exinde productum sal medium ordinario denominationem accipit, e. g. 1. Si Sal Alcali-fixum cum acido vitriolico, seu sulphureo, ita commiscetur, ut crystalli exinde emergant, tum ex his utrisque obortum crystallinum sal medium plerumque tartarus vitriolatus, vel sal polychrestum vocatur. 2. Si Sal Alcali-fixum, cum acido nitri commiscetur, & crystallisatur, perfectum inde nitrum crystallinum exoritur, quod nitrum regeneratum, vel etiam tartarum nitratum appellare consueverunt. H 2 3. Si (56) 3. Si cum acido salis communis seturatur ~ inde sal commune regeneratum, ita dictum sal embryonatum, vel digestivum Sylvii. 4. Cum acido aceti fit terra foliata tartari, seu, sic dictum arcanum tartari. 5. Cum acido tartari oritur tartarus solubilis, seu tartarus tartarisatus. 6. Cum succo citri tartarus citratus. 7. Pars alcalina, quae in sale communi residet, cum acido vitriolico ejusmodi sal medium constituit, quod sal mirabile Glauberi vocant. 8. Quod si pars alcalina nitri cum dicto acido vitriolico commiscetur, ita ut ex his duobus ingredientibus crystallinum sal medium paretur, illud, quanquam in fundamento a tartaro vitriolato nihil differat, aliud tamen nomen recipit, dum scilicet ab innumeris annis arcanum duplicatum, vel panacea Holsatica appellatur. 9. Quod si vero ordinariis alcalinis plantarum salibus tantum superfluum quicquam acidi, sive a parte vegetabilis ipsius, sive aliunde accedat, tum communiter inde sal crystallinum plantarum lixiviosum oritur. Si Sal Alkali-fixum cum inflammabili quodam misceatur sive sint pinguedines, sive expressa, quin & certis sub enchiresibus destillata olea, exsurgit inde pro primo [uti notum est] S A P O, deinde vero etiam sal 2 volatile, (57) volatile & spiritus urinosus; quod si vero olci empyreumatici animalis quippiam accedit, tum hoc, cum eo etiam tantum impraeguatum, Sal Alcali, prae inflammabili vegetabilium, in curiosis quibusdam laboribus non parum sese distinguet. Si bituminosum & acidum vitriolicum mixta [nempe in sulphure communi] cum Sale Alcalino-fixo concurrunt, gignitur inde hepar sulphuris. Denique, si purum Sal Alkali fixum in igne, cum terra saturatur, puta pellucida, ut arena communi, silice, pyrite, glarea, & similibus, tum non tantum subtilis spiritus acidus inde extorquetur, sed & totum mixtum convertitur in pellucidam & transparentem, in igne quidem adhuc fusibilem, in aqua vero amplius indissolubilem terram, nempe vitrum, vel etiam cum aliis additamen is in parcellanam. In genere Salia Alcalia-fixa, non facile sese unium, vel haec salia non sacile quioquam dissolvunt, quod non vel inflommabilitatem, vel aciditatem quandam continet, & unum semper lubentius & intimius quam alterum. 1. Sic Salia Alcalia-fixa facile quidem dissolvunt sulphur commune, quippe in quo inflammabile & acidum unita occurrunt, verum facile quoque ab eo rursus separantur & liberantur. 2. Pacile quoque dissolvunt, & sese uniunt cum axungiis, pinguedinibus & oleis expressis, & communicant pinguibus hisce materiis dispositionem sese cum ipsis prompte in aqua solvendi, & cum aqua sese uniendi, cum alias istae absque Alcali-fixo unionem cum aqua omni modo fugiant & detrectent. 3. Salia fixa solvunt, & uniunt se quoque tandem cum oleis destillatis essentialibus, quamvis paulo difficilius. Et (58) Et eadem cum differentia horum jam memoratorum duorum generum oleorum, eorumque faciliori vel difficiliori combinatione cum Alcali, separatio quoque eorundem succedit dum Salia haec fixa a pinguedinibus, axungiis & oleis expressis perquam facile, & ab oleis aethereis, vel essentialibus, contra perquam difficulter, vel plane non separari queunt, praecipue si semel intime cum iis unita, & utraque in perfectum saponem redacta fuere. 4. Separatio ex vitris equidem tarde aliquatenus succedit, interim possibilis tamen est factu, quamvis in uno citius quam in alio (prae reliquis in vitro silicum omnium facillime) dummodo denuo cum Alcali secundum artem misceantur, & debito modo tractentur. 5. Cum salibus acidis haec Salium Alcalino-fixorum unio & solutio fere omnium facillime & promptissime succedit, & quidem triplici modo; (a) Vel miscendo, si utraque simpliciter absque intermedio conjungantur; (b) Vel praecipitando, si vel (~) sal acidum, vel (~) sal alcalinum fixum antea cum alio quodam corpore commixta fuere; (c) Vel etiam absque praecipitatione, dum sal acidum equidem itidem antea cum alio quodam commixtum fuit, sed hoc in acido solutum per praecipitationem exinde non separatur. 1. Miscendo peragitur haec unio, si Sal Alkali fixum in aqua solutum, vel etiam quod per se in deliquium abiit, (59) abiit, cum spiritu vel liquore quodam acido confunditur, prout in elaboratione diversorum supra adductorum salium mediorum videre licet, e. g. in praeparatione terrae foliatae tartari, tartari tartarisati, nitri regenerati, tartari vitriolati ex spiritu vitrioli & oleo tartari per deliquium, &c. 2. Praecipitando absolvitur haec unio (~); si sal acidum antea cum quodam (A) metallico, vel etiam (B) animali combinatum & solutum fuit, id quod multiplici ratione, vel per accidens, vel de industria, fieri potest, & in Chymia Pharmaceutica saepius occurrit. (A) e. g. in praeparatione auri fulminantis, in qua, si Sal Alcali solutum in aquam regiam auro soluto impraegnatam, infunditur, unio Salis Alcalici cum utrisque acidis (scilicet nitri & salis) praecipitando, vel cum prostratione auri, contiogit. Porro apparet hoc in praeparatione mercurij praecipitati albi, in elaboratione tartari vitriolati Tachenii, & aliis metallicis praecipitationibus permultis. (B) circa animales solutiones videre licet ejusmodi unionem Salis Alcalici cum acido itidem praecipitando factam, e. g. in praeparatione magisterii cornu cervi, aliarumque partuim animalium. (~) Alia ex parte peragitur haec unio modo praecipitationis, e. g. in praeparatione sulphuris antimonii sic dicti aurati, in qua Sal Alcali primum solutis sulphureis partibus impraegnatum deprehenditur, quod tam cum asfuso sale acido sese unit, solutum vero antea sulphur praecipitando deserit; dispalescit hoc porro, si commune smegma in aqua solutum cum acido praecipitatur, & hoc fit ubique, ubi crasse pinguia resinosa, vel sulphurea, cum Sale alcalino fixo antea soluta & combinata fuere, postea vero cum acido praecipitantur. 3. Tertia methodus unionis, quae absque proecipitatione, nec tamen simpliciter miscendo absolvitur, dum adhuc intermedium quoddam simul adest, duplici modo fieri potest; ~, Vel (60) ~. Vel si sal acidum antea cum sale volatili urinoso combinatum, & in sal ammoniacale redactum fuit, ubi, si huic sali volatili medio Sal Alkali fixum adjungitur, sal acidum, praecipue si lenis tantummodo calor applicetur, repente novo huic advenienti alcali fixo sese associat, & deserit sal alcali volatile, quod antea continebat, quod tum dicto leni calore, tanquam desertum & in se perquam volatile corpus, facile expelli potest; ~. Vel sistitur etiam hic unionis modus, si Sal Alcali antea cum debiliori acido ipso combinatum fuit, & fortius acidum affunditur, hoc novum mixtum in retorto vase igni exponitur: tum enim debilius acidum cogitur absolute fortiori cedere, & destillando separatur, quod in destillatione spiritus nitri & salis fumantis, aliorumque luculenter patet. Quanquam autem haec Salis Alcali fixi cum omnibus salibus acidis combinatio perquam amice quasi peragitur, inde tamen non existimandum, ac si cum omnibus AEQ U A L I T E R contingat, vel cum uno eodem modo ac cum altero, aequali firmitudine sese uniat. Minime! sed & hac in re ingens occurrit differentia, dum in uno vel altero praeferentia (ut barbare loquar) seu propinquior affinitas, vel prout cuilibet denominare placet, inter Sal Alkali sixum & hoc vel illud sal acidum observatur. Et cum haec affinitatis scala in Chymia non parvi emolumenti, ejusque notitia Chymico practico perquam necessaria sit, proinde de ea, iis praecipue, quibus ista adjuc forte ignota est quaedam in medium proserre superfedere non possum, praeprimis cum ex combinatione Salis Alcalino fixi cum salibus acidis, & ex scala ista, quam jam producturus sum, (61) sum, major vis & fortitudo unius acidi prae altero, omnium optime annotari & dijudicari possit, nempe in quantum ad combinationem cum alkali fixo sese refert. Purum ergo Sal Alcali sixum omnium optime & firmissime sese combinat cum fortissimo prae omnibus acido primigenio, puro puto, & fixiori acido vitriolico & sulphureo: quod si hoc acidum adhuc cum principio inflammabili, ut communi sulphure, commixtum prodit, tum intima ejusmodi unio cum alcali non celebratur, sed superficialis tantum solutio seu cohaesio emergit, &, ut supra jam notavi, fit nudum hepar sulphuris, ex quo alcali facillime, imo cum debilissimo acido vegetabili rursus separari potest. Bonaex parte firmius acidum hoc sulphuris Sali Alcalino cohaeret, ut ad minimum a debilissimo acido liberari non possit, si portionem tantum inflammabilis, quocum conjunctum fuerat, per deflagrationem amisit, quod clare satis patet, si durante deflagratione sulphuris, Sal Alcalinum fixum ea ratione applicatur, ut volatilis spiritus sulphuris ei intricetur & irretiatur; interim tamen cohaesio haec non est satis sirma, dum volatilis hic spiritus per propriae quoque indolis, purius tamen, ab inflammabili plane depuratum, & magis fixum & concentratum, acidum vitriolicum rursus inde expelli, & a Sale Alcalino fixo liberari potest, ex alia ratione nulla, quam quia bona ex parte adhuc de principio inflammabili participat, ex quo acidum istud adhuc volatile & subtile, per consequens non ita purum & fixum existit, ac oleum vitrioli rectificatum; si vero ejusmodi spiritus sulphuris volatilis tantum per aliquod tempus libero aeri exponitur, tum tenerum hoc inflammabile plane dissipatur & exhalat, restante e contra itidem puro, fixo, & cum alio ex vitriolo, vel alumine, destillato acido, in I omnibus (62) omnibus probis aequali, & in nulla re diverso acido, quod tum cum Sale Alcali fixo, eadem ratione ac aliud purum, fixum, acidum vitriolicum, sese quam firmissime commaritabit. Post hoc acidum sulphureum, vel vitriolicum, unit sese nostrum Sal Alcali fixum lubentissime cum acido nitri, seu spiritu nitri. Et post hoc cum acido salis communis, seu marini. Denique omnium debilissime cum acidis vegetabilium, ut acido aceti, tartari, spiritu lignorum, spiritu facchari, succo citri, vino Rhenano, &c. Ex his igitur sufficienter addisci potest, qua ratione novae semper combinationes Salis Alcalino-fixi cum sale acido perpetrari, & idem alcali aliquoties debiliori acido per fortius rursus surripi possit, ubi autem in scala hac non deviandum est. Nam si Sal Alcali fixum cum puro acido vitriolico combinatum foret, tum utique nullum acidum ex omnibus aliis potens esset, hoc Sal Alcali fixum ipsi rursus eripere, quia nimirum hoc est fortissimum omnium, & omnia reliqua acida sunt multo debiliora, utpote quae singula contraria ex parte ab acido vitriolico separari possunt. Equidem D. D. Stahl etiam ad hoc medium quoddam demonstravit, qua ratione Sal Alkali ex acido vitriolico rursus liberari possit: verum hoc non fit mediante alio acido, sed mediante additione principij inflammabilis, paucis per artificiosam sulphuris formationem, per consequens requisito ad hoc labore in igne. Laudatus D.D. Stahl hunc mihi, Anno 1718, cum tunc temporis Lutitiae Parisiorum adhuc degerem, singularem honorem exhibuit, ut hujus liberationis causa novum plane problema,ad istam sulphuris genesin plane non applicabile, in considerationem & solutionem per literas mihi proponeret; continetur autem sequentibus verbis: Qua ratione Sal Alcali fixum ab acido (63) acido vitriolico, prout utraque sub figura crystallini tartari vitriolati apparent, in sola cavitate manus, & unico in momento liberari possit? Quae momenta alias inaudita adhuc fuere, quod possibilia existant, & forte ad hoc usque tempus adhuc nemini praeter laudatum D. Stahlium & me, vel cui prior forte istud manifestavit, nota erant. Dominus Geoffroy senior, professor Chymiae Parisiensis, cui problema hoc tum temporis communicabum, Anno 1720, in historia academiae scientiarum Gallicae, illud imprimi curavit, & putativam hujus problematis solutionem annexuit; sed vir hic quam amicus meus perdilectus, rem plane non tetigit, sed penitus aberravit dum desideratam hanc Salis Alcalini separationem, de formatione sulphuris diu jam cognita & publice nota, explicat & applicat; haec vero sulphuris productio plane non in unico momento, multo minus in sola cavitate manus, sed in crucibulo igne candente fit, vel perpetrari debet. Circa combinationes praecipitatorias, in quibus metalla soluta fuere, adhoc observandum est, quod Sal Akali fixum, durante unione cum acido, cadenti ad fundum metallo alterationem quandam imprimat, quae non raro tantam mutationem involvit, ut talia cum ipso praecipitata metalla perquam difficulter in pristinam malleabilem & fluxilem, seu fusibilem metallicam formam reduci sese patiantur; cujus rei (ut aliquid tantummodo adducam) etiam ferrum, quod ex commixtione vitrioli martis cum Sale Alcalino-fixo, in praeparatione tartari vitriolati Tachenij, ad fundum cadit, sufficiens testimonium perhibet. Solent etiam nostra Salia Alkalina fixa, praeter memorata superius corpora, per se adhuc diversa corpora metallica solvere, quanquam pro hac intentione aliqualis causticitatis gradus requiratur. I 2 (a) Solvunt (64) (a) Solvunt proinde calcem plumbi, vel etiam plumbum tenere rasum. (b) Solvunt itidem subtilem rasuram cupri, vel etiam cuprum e vitriolo praecipitatum, quin & cuprum in viridi aeris contentum. (c) Sic & stannum solvunt; (d) Ut & regulum antimonij, cum quo in calcem, imo etiam ultimatim, si fortissimo igne torquentur, plane in succinei coloris vitrum convertuntur. (e) Ferrum solvunt duplici ratione; (1.) Vel dum cum nitro detonatur, & nitrum causticum ejus ope producitur; (2.) Vel etiam, si puram solutionem Salis Alcali fixi solutioni martis cum spiritu nitri antea factae infundo, prout hoc susius in Dissertatione quadam sub D. D. Stahlio de hac materia evolvi potest. Quod si vero fixum nostrum Sal Alcali antea sulphure bene impraegnetur, tum omnia metalla, (quaedam etiam semi-metalla) nimirum cuprum, ferrum, plumbum, regulus antimonij, imo etiam stannum & aurum cum ipso dissolvi possunt. Denique, ut coronidem imponamus, adhuc meretur, quod Salia Alcalino fixa, Salibus Alcalino-volatilibus siccam consistentiam conciliant, quod corpora alcalino terrea non faciunt. Solvunt etiam haec fixa salia tam ex spiritibus urinosis, quam ex spiritibus inflammabilibus quoque su2 perfluam (65) perfluam, & superficie tenus tantum adhaerentem, oleosam substantiam. Quibus usibus ulterius in Chymia adhiberi soleant, partim jam satis notum est, partim etiam occasione variorum aliorum laborum jam a me pertractatum fuit, unde nec de his, nec de reliquis diversis putatitiis, & injuria sic aestimatis, revera autem falsis Salibus Alcalinis, quippe de quibus adhuc unum & alterum monendum, si non fortasse totum capitulum annectendum esset, ulterius quicquam adducam; sed ne pertractatio haec nimium excrescat, finem hisce imponam. Berolin. Mensis Sept. 8vo. 1725. C A S P A R N E U M A N, Chymiae practicae Professor Regius. ~ 