[630] Praeclarissimo ~ Eruditissimo Viro D. Jacobo Sponio Medicinae Doctori, ~ Lugdunensi Anatomico Accuratissimo. Marcellus Malpighius S. P. DImissis languentis Naturae erroribus,plasticae virtutis officinam contemplemur exarando ea, quae favente mihi Praeclarissimo & Amicissimo D. Silvestro Bonfiliolo circa uterum olim moliebar. In hoc itaque obscurissimo omnium viscere extra graviditatis tempus ob contracta vasa, & in varices contorta, ita implicitae sunt componentes particulae, ut nulla fere arte distingui possint. In turgente autem & praegnante utero (brutorum praecipue) quaedam emergere videntur. Nonnulla igitur, quae menti meae illuxere, dubitative tibi indicabo (non enim integre omnia adhuc sensus meos explent) ut excitata tua sedulitate vel apertius pateant, vel meam phantasiam amplius non illudant. Vaccinum ita que uterum sum aggressus, cujus copia facilius occurrit, & ex magnitudine, minus obscura sunt ipsius componentia. Hujus exterior membrana densa valde sese offert, quae universum uterum, tubas, vaginam, & appendices investit & firmat. Sub hac, carneae fibrae locantur, quae per longum ductae, & quasi in carneos lacertos interdum adensatae, diversas inclinationes sortiuntur. Interseruntur autem ad invicem, praecipue versus tubas, & non longe ab ovariis in fasciculos conglobantur. Aliae quoque horizontaliter secundum crassitiem uteri propagantur, haerentque pelliculis tenuibus sub diversis planis totum uterum ambientibus. Non longe ab his occurrunt lymphatica vasa proprio turgentia humore, qui admoto igne tandem perspirat. Sub praedictis vasis venae & arteriae excurrunt hinc inde uterum ingressae, ita, ut rete elegans efforment, cujus areae diversam exhibent figuram. Solent [631] Solent tamen, ut non raro observavi, gemini venarum rami unicam concomitari arteriam. Nervi quoque interseruntur totam uteri molem pervadentes. Alia quoque vasa, seu ductus, quae uteri propria sunt, insignia & perampla graviditatis praecipue tempore deprehendi. Horum itaque varia est productio, cum ab uteri substantia partim emergant, partim quoque interius lateant, unde circa ipsorum progressum non parum laboravi, qui, praevia tamen hac nostra exercitatione de facili tibi, aliisque occurret. Haec gemina sunt, unum enim hinc inde uteri & vaginae quasi latera excurrit, ea praecipue in parte, qua uterus vesicam respicit & contingit. Et licet ab extrema vagina usque ad gracilesentia uteri cornua propagentur, non eandem tamen ubique redolent speciem, nec consimili magnitudine donantur,aut sub eodem plano feruntur. Inferior namque portio non longe ab urethrae orificio terminata immediate sub membrana interiora vaginae custodiente sursum recta fertur versus uteri os. Haec portio frequenter vix stylum admittit, interdum auricularis digiti latitudinem aequat, unde lato capitulo, evidentique hiatu fere semper supra urethrae, seu urinarii meatus orificium in vaginam aperitur. Non longe a plicis, os uteri excitantibus, obliterari videntur hujusmodi ductus, solique (prout visus sum attingere) minimi occurrunt poruli & meatus in continuatum vas desinentes. Haec itaque obscurior horum vasorum portio ab evidenti ductu exorta intra carneas fibras condita sursum per angustati uteri latera propagatur, donec exterius a cervice erumpens supra uterum producta emergat. Varias sortitur species haec vasorum portio & acuratam exigit indaginem, ut evidenter patula reddatur; saepe enim interius condita ita gracilescunt haec vasa, ut quasi in conspicua reddantur: non raro globuli insignes & frequentes attolluntur precariam coronam aemulantes, & interdum turgente intus humore rectus vasorum progressus occurrit.Emergens vero horum ductuum G portio [632] portio ab uteri cervice supra carneas fibras, & sub sanguineis vasculis lateraliter producitur per corpus & cornua uteri, quorum interiorem circumvolutionem productis hinc inde ramis irrigat, donec obscuris finibus in gracilescentibus tubis obliteretur. Vasa haec,licet tubulosa sint & continuato ferantur tramite, ab ambiente tamen involucro, seu ligamento & ab interiori ipsorum structura varie deturbantur ita, ut multiplices formas acquirant; ea namque pars, quae uter vaginam excurrit, sinuosa est, & recta sursum ~. Ambiens interius membrana aspera est, nam rotunda lateraliter habet orificia; haecque admissum stylum non longius progredi sinunt, & interdum quasi glandulosi folliculi subrotundi appenduntur intro hiantes. Plures quoque per transversum extenduntur membranae valvularum instar, unde in aliquibus appendices quasi caecales excitantur,quales in intestino colon observanturPrope urethrae orificium latiora redduntur hujusmodi vasa, & non raro sinuoso quodam capitulo turgent, a quo tortuosus ductus intra vaginae concavitatem aperitur ita, ut gemina obscuraque orificia urethrae hiatui proxima pateant. Superior vasorum pars latera uterini oris excurrens involucro quasi cartilagineo custoditur, unde varicosa redditur, & appendices subrotundas hinc inde promere videtur, ubi praecipue ambiens vagina in dispersos globulos extuberat; in quibus vero contento intus ichora turget, rectus efficitur tubulus; ablato enim car ilagineo involucro tenella vasorum membrana manifestatur. Emergens tandem a cervice portio, calami scriptorii magnitudinem & formam sortita firmo involucro, etiam per aliquod spacium ambitur; deinde spirali quasi ligamento circumdata elegantissimi vasis speciem adepta sensim decrescit, & subrotundas interdum promit ~ appendices succo refertas, & ulterius elongatur, donec prope cornuum curvaturam in ramulo lacinietur, quibus gracilescentis uteri portio irrigatur. Et quoniam admissum siphone [633] siphone atramentum vasorum extremos fines non subit ob contenti fortasse humoris visciditatem, ideo ultimus surculorum terminus non attingitur. Interdum loco propaginum appendices seu loculos observavi succo turgidos. Vasa haec in praegnantibus una cum utero ita elongantur, & distenduntur, ut in vaccis ultra longitudinem brachii extensa viderim, multoque tunc temporis ichore turgentia, unde de facili obvia fiunt. Totam exaratorum vasorum concavitatem subpallearis succus occupat, qui variam tamen in diversis partibus & individuis substantiam sortitur; nam in sinuosa parte, quae per vaginam excurrit frequenter mucosus est, & pultis instar semiconcretus non raro observatur; in reliqua vero productione terebenthinam colore & lentore aemulatur; ignique expositus copiosas excitat bullas, & tandem glutinosum charabis instar relinquit crassamentum. Ut autem singula haec pateant, tibique obvia reddantur exarata vasa, avulsa urinaria vescica & ambiente membrana, sanguinea vascula & fibrarum implicationes detrahes ita, ut exterior uteri angustata portio, sub qua os latitat, cervix & cornua denudata pateant, illico enim tubulosa haec vasa hinc inde ultra uterini oris situm, in cervice scilicet emergent, ipsorumque ulteriorem progressum supra cornuum latera attinges. Inferior vero horum vasorum portio tibi patebit invento eorumdem hiatu in extrema vagina non longe ab urethrae orificio. Interdum contentus in his ductibus ichor transparet ita, ut si interior vaginae superficies lustretur, latae videantur lineae per longum ductae. Tacto itaque foramine stylus imitatur, qui sensim penetrando totam quasi vaginam excurret. Ut autem obscurior & intermedia horum vasorum portio & continuatio pateat, erumpentis vasis ex uteri cervice involucrum descendendo sensim secabis; contenti namque ductus sublutea membrana, semitam indicabit. Et licet vasa haec gracilia & varicosa existant; sectis tamen per longum carneis fibris uteri & variG 2 cosis [634] cosis globulis postremo tibi occurrent. Interdum ubi turget ichor vasa haec ampla & recta facilime obvia fiunt. Tu interim, summe vir, hac nostra indagine excitatus exaratorum vasorum structuram & progressum lustrare ne dedigneris, ut mature indicare valeas, an haec vasa sint Laurentii, Riolani, & aliorum processus, vel deferentia vasa, an Graafiae Lacunae, an postremo Gasparis Bartholim, in quo Parentis, & Avorum rediviva gloria ulteriori nitore refulget, faeminarum prostatae, an aliud novum. Hoc unum ingenue testari possum, mihi sola repetita multoties sectione tribus ab hinc lustris descripta vasa innotuisse; haecque studia plurimis amicis indicasse. Superatis vasorum, fibrarumque carnearum implicationibus & tunicis; secto secundum crassitiem utero in gravidis praecipue, spatium quoddam, seu interstitium interdum semidigiti per transversum occurrit, quod a reticulari contextura occupatur, qua subvitollina quaedam corpora vasorum speciem habentia, prout videre licuit, ad interiorem uteri superficiem producta firmantur; circa haec ludunt sanguineae, minimaeque propagines ita, ut quasi omentum excitetur. Uterus interius membrana quadam ambitur, quae minima & innumera habet orificia glutinosum, mucosumque fundentia humorem, quo uterus ipse & vagina perpetuo madent. Quare compresso utero prosilit hujusmodi mucosus ichor. Patent autem haec excretoriorum vasorum ora, si diu interior uteri membrana aqua maceretur, & in ovibus praecipue obvia sunt; quare probabile est subvitellina exarata corpora his orificiis in uteri cavitatem hiare; an vero his minimae appendantur glandulae, licet sensus distincte non attingat, ratio tamen ex perpetua naturae operandi norma probabiliter eas suadet. Observantur quoque quamplurimi in tota uteri & cornuum interiori supersicie tumores inaequalis magnitudinis parum assurgentes, qui graviditatis tempore insigniter turgent, & uteri [635] uteri appendices videntur, seu vaginularum congeries, unde cotyledonum nomine insigniuntur. Admittunt autem erumpentes a chorio subintrantes radices ita, ut ex his duabus insitis partibus completa habeatur glandula, qua separatum ab utero alimentum faetui subministratur. Taliter igitur compactum corpus, geminaque integratum parte placentulae, seu subrotundi, parumque depressi corporis speciem habet, varioque inficitur colore; ea namque portio, quae ab utero attollitur, cinerea est, altera autem subrubescit. Dimidiata uteri glandula congeries est vaginularum & sinuum, quibus alte pertoditur, unde atramento affuso manifestantur. Hujus substantia parum differt a velamento bombycino, quo intestina & ruminantium ventriculi interius obducuntur; subrotundas namque appendiculas promit, & compressa copiosum succum ptisanae persimilem reddit. sanguineis vasculis irrigatur, unde injecto per uteri arteriam atramento tota denigratur. Interdum visus sum, obscure tamen, subflavum quoddam attingere vasculum, cujus ulteriorem indaginem tuae sedulitati relinquo. Altera glandulae pars chorio adnata lacinia tis quasi radicibus coagmentatur, quibus exaratas vaginulas subintrat Tibi autem pulchrum occurret spectaculum, si evaginata hujusmodi pars intra aquam diu contenta microscopio lustretur: sepatatae enim radiculae & capillamenta lensim ita attolluntur, ut elegantem sylvam emulentur; innumerae namque quasi plantarum radices a communi trunco propagantur, quae in multiplices subdividuntur surculos & in capillamenta laciniantur. Harum substantia non differt ab uteri vaginulis. & sanguineorum vasorum propagines recipit ita, ut quaelibet minima radicula suis gaudeat sanguineis surculis, qui per medium perpetuo ducuntur. Uteri compages in mulieribus adeo obscura est, ut pene impossibilem sui indicet resolutionem; contracto namque utero ita complicantur & varicosa redduntur vasa, [636] sa, ut nullus sit locus sectioni etiam accuratae. Ea tamen tibi indicabo, quae ex repetitis sectionibus mulierum vel a partu, vel circa septimum gravidationis mensem defunctarum observare potui. In his igitur uterus crassitie digiti latitudinem aequat, & sanguinea vala copiosa recipit, quae ramis rete efformant. Exterius fibrae carneae in fasciculos coagmentatae, & reticulariter implicitae uteri structuram componunt ita, ut ipsius interior etiam moles sit lacertorum congeries & complexus, qui variam sortiuntur inclinationem. Inter exaratas carneas fibras copiosae extenduntur pelliculae, seu molles tunicae, supra quas ampli sinus fere innumeri, vasorum instar per longum excurrunt, qui in diversis planis superlocati, frequentibus orificiis ditantur quamcunque peripheriam spectantibus, unde inter proximos sinus fit mutua anastomosis. Horum speciem in mammarum tubulis, & in pene habemus; in his nonnihil sanguineis reperitur ita, ut videantur venarum diverticula, vel saltem ipsarum appendices: non longe ab his excurrunt sanguinei surculi non dispari ritu ac in liene accidit. Interior uteri substantia avulso chorio, & placenta, musculosa occurrit vario lacertorum complexu excitata, & a rimulis sanguinea vasa in surculos divisa promit. Huic uteri superficiei graviditatis tempore pelliculae quaedam adnascuntur, quae corio praecipue & placentae connectuntur; hae molles sunt & mucosae, facileque lacerantur. Ab his rete quoddam fulciri & produci videtur, quod cinereis quibusdam, & friabilibus componitur corporibus, quae tereti forma pollent, & propagatis lateraliter ramis in retis formam implicantur, pisciumque omentum repraesentant. Circa haec corpora sanguineae ludunt propagines varicose ductae, & versus chorion & placentam elongatae. An exarata corpora reticulariter implicita, sint fibrae carneae, an nervi, an satius excretoria uteri vasa, tu ipse judicabis. Occurrit placenta uterina una cum chorio firmiter utero annexa. [637] nexa. Placentae compositionem integre attingere non licuit ob friabilitatem & mucositatem, variamque partium implicationem. Illud tamen videtur certum, placentam esse vasorum umbilicalium turam peculiari firmatam substantia. Et sicuti cotyledones propria donantur substantia, quae sanguinea vasa fulcit, & eisdem loco cribri, vel coli inservit, ita placenta, quae est aggregatum ex cotyledonibus, scilicet ex partibus uteri vaginulas subeuntibus, necessario congeries est radicum & surculornm vasorum umbilicalium, qui supra laciniatam glandulosam substantiam producuntur. Interdum visus sum sanguineis propaginibus rotundos globulos, seu glandulas, quales in renibus observamus, appensas attingere; immersa tamen in aqua placenta, non occurrere hujusmodi glandulae, sed laciniata tantum corpora sanguineis vasculis irrigata observavi, quae plantarum radiculas aemulantur. Uterinae placentae superficies, qua utero nectitur, inaequalis est, nam videtur appendicibus subingredi uteri sinus & concavitates quasi cotyledonum ritu. Uterorum forma in singulis fere animalium specibus varia est, & ab Anatomicis tam graphice describitur, ut nostram non exigat expositionem. Illud tamen perpetuum videtur, tubis ditari, quae in plantarum uteris prae reliquis luxuriant. Non longe ab ipsis ovaria locantur, quae antiquitus testes censebantur. In vaccis, in quibus ampla & manifesta extant, obducta membrana fibris carneis firmata ambiuntur. Qua ratione ovum ab ovario emergat, & in tubas transducatur, solicita multaque eget indagine. Quae tamen ex fortuitis ovarii in vaccis lustrationibus colligere potui, tibi brevibus aperiam; non enim licuit, ut in incubatis ovis, successivam observationum seriem ex mactatis stato tempore quamplurimis quadrupedibus attingere, cum r egias fere impensas exigat, quod Harveo & paucis concessum scimus, Illud itaque certum videtur in tenellis & adultis quadrupedibus [638] quadrupedibus & praecipue vaccis, ovaria complures continere inaequalis magnitudinis vesiculas colliquamento turgidas, quod igne in albuminis ovi naturam concrescit. Non semel vidi ab ovario pendentem vesicam, quae magnitudine gallinaceum ovum superabat, & albumine concrescibili referta erat. Vesiculae hae tunica satis densa muniuntur, cujus interiorem superficiem (ut non semel observavi) sanguinea vasa miris plexibus irrigant. Tractu temporis luteum, solidumque corpus emergit, in tantam excrescens molem, ut totam quasi ovarii partem papilla quadam protuberat; magnitudine, completo augmento, cerasi fructum aequat. Exterior superficies aspera est nonnullis exiguis tumoribus inaequalibus excitata, fibris carneis ambitur, quae ut in glandulis observatur, interius sese insinuant. Vasa quoque sanguinea & nervi excurrunt. Membrana involvitur, praecipue in papillari appendice, quam communis ovarii tunica ulterius investit. Componitur exaratum corpus frustulis & quasi lobulis, ut in aliis visceribus admirati sumus: hi autem angulosi sunt & variam sortiuntur inclinationem; videntur enim appendi sanguineis vasculis, & producto quasi umbilico. Lobulorum compages obscura est, & varicosis propaginibus lutei coloris conflatur, quibus videntur subrotunda corpora & appendices aurei coloris, & quasi adipis minima frustula necti & continuari. Interior configuratio exarati lutei corporis non eadem omnino quocunque tempore reperitur, sed varia occurrit. Interdum enim, ut a simpliciore exordiar, conglobatum, implicitumque observatur corpus uaricosis productionibus lutei, quandoque subcinerei coloris contextum, quod vix granum milii, vel saltem viciae excedit. Frequentins tum circa vesiculas colliquamento, seu albumine ovi turgidas, adhucque minimas exterius involucrum lutea substantia compactum & quasi capreolis excitatum obducitur. Non raro luteum hoc corpus magnitudinem ciceris pene adeptum [639] deptum, pyrum figura aemulatur, & interius a centro versus collum sensim angustatum sinum habet colliquamento turgidum. Saepe acquisita magnitudine fructus cerasorum, exteriori papilla ab ovario erumpens vesican colliquamento refertam, mulei instar cerasorum, in centro continet, quae interdum rotunda est, & non raro pluribus styliformibus appendicibus donatur, frequentius tamen una tantum gaudet appendica. In completo quoque luteo hoc corpore interdum nil fere occurrit contenti colliquamenti, sed frequentissime ab interiori tunica papillam investiente, ubi fovea exterius ut plurimum excitatur, & foramen postremo excavatur, cinereum quoddam corpus producitur membraneum, & fortasse fistulosum, quod versus centrum perpendiculariter elongatum in ramos vasorum instar dividitur, qui universam lutei corporis compagem excurrunt, hisque appenduntur lobuli sub diversis inclinationibus. In aliquibus adultis luteis corporibus versus centrum, & quandoque profundius ovulum cum appendice magnitudinis grani milii observatur exarato cinereo corpore contentum. Saepe meatus quidam, seu ductus aperitur a profundo usque ad papillae centrum productus, in quo diaphanus stagnat humor, qui igne in albumen concrescit, & non raro ovulum, vel gemina custodiuntur appendice donata, non valde dissimilia quo ad formam ab his, quae in muscis gallarum observantur. Postremo tandem lutea haec corpora ~ deprehenduntur. tinuoso ductu pervia, qui a papillae medio foras hiat ita, ut stylum admittat: inclusa vero cavitas magnitudini pisi aequatur, & ambiente membrana una cum continuato ductu investitur. Haec itaque in diversis constitutionibus deprehensa, probabiliter evincere videntur, luteum hoc corpus non solum pro custodia ovuli, ejusque ejectione a natura excitatum esse, sed fortasse ejusdem generationi conserre, hincque glandulosum poH tius [640] tius, quam musculosum censendum esse; ejus enim structura non est fibrosa, nec carnea, sed potius succenturiatis renibus persimilis; unde probabiliter dubitari potest per glandulosum hoc luteum filtrum praeparari, & separari materiam, quae transmissa per ramos umbilicalis vasculi, tandem in ovulum, seu praeviam cicatricem ichore contentam immutatur. Hujus analogam productionem in plantarum ovis intuemur, in quibus umbilicale vas ~ emergit, cujus extremitas sensim laxatur & turget ex subingresso colliquamento, quod tandem plantulam manifestat. Ex his quoque dubitari potest, vesiculas, quae quocunque tempore in ovariis copiosae luxuriant, inaequalem sortitas magnitudinem & concressibili colliquamento plenas, non esse vere ova, quae postremo faecundentur, sed materiam, ex qua fortasse glandulosum, luteumque corpus primo excitatur. Non enim videtur certum, post coitum tantum, seminisque masculini affusionem, luteam & glandulosam manifestari substantiam, & hanc faecundati inclusi ovuli signa praeferre; nam frequentissime in vitulis nuper natis unam, vel alteram vesiculam insignem deprehendi, cui lutea haec substantia graminis instar adnascebatur. In vaccis quoque praegnationis praecipue tempore, & in diversa contenti faetus aetate, lutea haec corpora interdum ciceris, modo cerasorum fructum aequantia in ovariis observavi, & haec multiplicia, nec tamen superfaetationis suspicio aderat. Hoc idem in muliere circa septimum graviditatis mensem observavi, quin & in uno eodem ovario in diversis animalibus plura lutea haec corpora inaequalis magnitudinis extant, in quibus non succed it tanta faetuum multiplicitas. His addam in pluribus ovariis, concoctis praecipue, vasa ampla luteo succo concreto turgere. Dubitari quoque potest, non unicam vesiculam albuminis absumi pro generatione lutei unius corporis, sed fortasse plures insummi; [641] mi; nam ubi perfectum extuberat luteum hoc corpus, non solum totam sere ovarii concavitatem occupat, sed frequenter paucae albuminis vesiculae adstant, cum alias copiosissimae numerentur. His itaque pensitatis non improbabiliter colliges, luteam hanc, glandulosamque substantiam non immediate subsequi seminis affusionem factam in ovo intra ovarium contento; sed longe ipsum antecedere, & subventanea quoque dari ova, vesiculas pariter colliquamento refertas non esse rigorose ova, sed materiam, ex qua glandula excitatur, cujus ope ovum separatur, fovetur & stato tempore cicitur. Erumpit autem ovulum, forasque truditur, dum extuberans glandulosi corporis papilla ex carnearum fibrarum contractione extra magis exprimitur, & lacerata sensim tenui ambiente membrana, hiante umbilicali vase, vel sinu, conditum ovulum foras exprimitur; Interdum etenim papillam praeputii instar a carneis fibris ovarium ambientibus revulsam vidi, unde patebat hiatus in concavitatem glandulosi corporis: ovulum autem, ut in gallinis accidit, contractis carneis lacertis, quibus reticulare opus infundibuli, seu extremae tubae conflatur, abunde & secure excipitur, ut in tuba faecundetur. Extruso itaque ovulo sensim flacescendo contabescit glandulosum corpus, & de facili obliteratur, sicut angustatis arteriis & venis glandulae & viscera quoque fere abolentur. Haec itaque uteri structura dubie & tumultuarie a me exposita tuam desiderat operam, ut obscuriora dilucida reddantur, & certa ulteriori indagine firmentur. Tibi igitur post novas aggressiones vera uteri structura patebit, & ignotam adhuc ovi faecunditatem, faetusque auctionem tua tandem dexteritas aperiet. Expositam interim uteri compagem meditanti mihi quaedam probabilia proferre licebit. Uterus ex natura sua veH 2 getationis [642] getationis ager est, in quo sata semina, seu ova, foventur, & viventis partes explicatiores redditae manisestantur & firmantur; & licet a parente faemina ovum decidat & seratur, inefficax tamen & fatuum est, ideoque masculini seminis energiam exigit, a quo vegetationis principium inchoetur: quare ex naturae legibus mulieres, sicut & reliqui viventium ordines ova promunt, quae uterino sinu recepta, & masculino semine faecundata in novum animal explicantur. Qua ratione autem in viviparis praecipue contingat ovi faecundatio non eadem apud omnes invenies sententiam; plerique enim censent, seminis corpulentiam ovo ipsi, ovario adhuc appenso peculiaris cujusdam ductus ope affundi: alii vero jam delapso, intraque uteri claustra concluso aspergi autumant; & postremo nonnullorum est firma opinio, immutato totius uteri tono, infectoque sanguine a virilis seminis aura, tandem conclusum ovum faecundum reddi. Constat autem, Tibique diversos animalium uteros secanti saepius patebit, anfractus & obstacula occurrere, quibus seminis corpulentiae ingressus in uteri concavitatem intercipitur: In vaccis ichor quidam & lentus extillat mucus; seu gelatina, qua non solum interio uterus madet, sed ejusdem os obturatur, & superior vaginae portio refertur; quare sicut seminis corpulentiae ingressum prohibere potest, ita ejusdem aurae, & spirituosis habitibus menstruum & vehiculum opportune subministrare probabiliter potest. Extillans igitur ichor ab exaratis superius osculis, quibus uteri & tubarum interior concameratio pertunditur, non solum totum uterum & vaginam irrigat, sed effuso intra vaginam semini occurrit, ejusque volatiles particulas coercendo sibi intime miscet, a quibus tandem fermentatur & turget. Haec motio media partium contiguitate continenti utero communicatur, ejusque fluidis particulis impertitur ita, ut in utero & contentis humoribus [643] bus novus tonus, copulationes & motus succedant. Receptum igitur ab ovario media tuba ovulum sufficienter irrorari potest, & energetico illo masculini seminis spiritu faecundari, a quo motus principium manisestari incipit. Hinc Hippocrates fortasse siccos, vel plus justo humidos uteros steriles dicebat; in illis enim geniturae vis non coercetur, nec propagatur; in his vel dissipatur, vel effluit ita, ut in temperatis tantum conceptus subsequatur. Quid simile miramur in papilionibus, in quibus ingens bicornis vesicula extremo appenditur ovario, a qua glutinosus perpetuo extillat ichor in concavitatem vaginae, quo masculinum semen, aliqusque etiam a laterali loculo eructatus humor excipiuntur & foventur, quibus omnibus pertranseuntia ova irrorantur & faecundantur, & ita per plures dies plastica illa vis conservatur, & subsequentibus diebus excurrentibus ovis communicatur; quod pariter in gallinis coniectari licet, in quibus seminis semel recepti energia non parum conservatur ita, ut successivo etiam tempore ova faecundentur. Et quoniam natura in gallinaceis non soli cicatrici, in qua partium rudimenta latent, galli semen, vel aliud menstruum ab eodem faecundatum aspergit & affundit, sed totum ovum, alimentum scilicet sub specie albuminis & vitelli vi plastica irrorat ita, ut totum faecundetnr; ideo cum uterus humoribus turgidus ovulum ambiens analogus sit gallinarum ovo, ipsum quoque una cum contentis humoribus faecundari probabile est; hoc autem interius extillans ab utero ichor semine turgidus praestare potest. An vero uterina vasa superius exposita huic faecunditati aliquid conferant, dubitari potest. Et primo probabile est, contentum succum faeminei seminis, vel saltem prostatarum ichoris loco esse, & inde incitamentum & propriam energiam una cum masculino semine ovo communicare posse. Quoniam tamen haec vasa per longum uteri producuntur, [644] producuntur, & extremis finibus ejusdem cornua irrigant, glutmoso pariter succo turgent graviditatis praecipue tempore, ideo mihi dubitandum occurrit, masculini seminis volatilibus particulis non parum immutari contentum in hujusmodi vasis humorem, indeque exteriores, & praecipue cornuum partes faecundari, in quibus fit primaeva conceptio, & successivo faetus auctio & nutritio. Nec tibi improbabile hoc videbi tur, si mente revolves, hujusmodi humorem masculino semine de facili alterari, cum passim ex unico, soloque concubitu cum lue venerea infectis totus ita inquinetur humor, ut acidior redditus perpetuam sibi viam affectet, & semel inspiratum miasma diu conservet. Delapsum itaque ab ovario ovulum, & menstruo uterino utriusque seminis volatilibus particulis turgido aspergitur. Uterus quoque interius & exterius, contentique in eo humores ita turgent, ut sanguis novo recepto motu intra vasa non parum subsistat, cotyledones extuberent, & fluvidis redditis, & ad motum pronis omnibus inclusi in ovulo faetus nutritio & auctio calebrentur. Varia est natura in mechanico illo apparatu, quo a vasis uteri in faetum succus transducitur; nam placenta, vel quid analogum frequenter intercedit. Exarata cotyledonum structura superius exposita prae reliquis elucescit; est enim sui generis glandula conglobata, in qua portio uteri propria carne donata receptum ab uterinis arteriis succum percolat, qui separatus in sinuosis cavitatibus recolligitur, donec sensim fistulosas alterius glandulae partis radiculas subeat, & venarum surculis excipiatur. Sed potiora mentis tuae, cultrique acie deteges ita, ut ulterius non liceat meis cogitatis tuam praeoccupare phantasiam. Ab [645] Ab animalibus interea ad vegetantia transitum faciens cursim quaedam recolligam, quae in dictorum alias confirmationem denuo observavi. In plantis igitur nutritii succi motum exploraturus iterum in multiplicibus, vanisque arboribus corticem vinculo, vel circumcisione, avulsa ejusdem anulari portione tentavi, & plantae superior portio, ultra scilicet sectionem perpetuo intumuit, debitumque sortita est augmentum; inferior vero nullum adepta incrementum solas interdum dedit gemmas. Hanc eamdem sectionem in humiliori trunci parte, & in radicibus ipsis excitavi, & perpetuo superior trunci, vel radicum pars insigniter intumuit, & ab hac radiculae copiosae emanarunt; inferior vero, reliquaque radicis portio frequenter gracilescendo tandem contabuit: Quare confirmari videtur indicatus olim nutritii succi refluus motus ab extremis ramis ad ultimas usque radices; unde intercepto alimento compressione, vel laceratione vasorum remotiores plantae partes solito non gaudent alimento, tumorque ex relabente succo excitatur. Propagatur autem a foliis ipsis usque ad radicum extremos apices. Quapropter florum cultores soluto in girum cortice, ut alias indicavimus, tenellum ramum a paterno emancipant trunco circum affusa madida terra, in qua erumpentes novae radiculae supra sectionem vegetare incipiunt; alimentum enim inferiora versus propulsum, vel expressum non solum prope corticis sectionem stagnando tumorem excitat, sed foras irruendo in radiculas absumitur; unde sui juris factus surculus paterno tandem disociatur trunco. Non raro in radicibus prope flumina, quarum portio obtruncata aperto gaudet aere, ab ultimis libri finibus gemmae radicum loco erumpunt, quae in ramos sursum attolluntur. Haec sunt ea, Vir doctissime, quae tibi indicanda erant, & quae tuis [646] tuis exculta ac firmata observationibus stabunt, diuque vivent; Tibi enim familiare est lapides ipsos & priscorum monumenta injuria temporum attrita nova eruditionis luce donare, & ab interitu vindicare. diu vivas, dum me tui addictissimum profiteor. Vale. Dabam Bononiae calen. Novembris MDCLXXXI. A Let