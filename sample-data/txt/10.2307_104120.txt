(408) II. EPHEMERIDES METEOROLOGICAE, Barometricae, Thermometricae, Epidemicae, Magneticae, ULTRAJECTINAE conscriptae a Petro Van Muschenbroek, L. A. M. Med. & Phil. D. Phil. & Mathes. Profess. in Acad. Ultraj. Annis 1730, & 1731. E P H E M E R I D E S Anni 1730. S I per totum Terrarum orbem unanimi opera Meteoris observandis notandisque incumberent Philosophi, brevissimo tempore Historiam ventorum, anniversariorum, liberorum, constantium, motionumque absolutam haberemus, qui enim Ephemerides, ubivis conditas, inter se compararet, originem cujuscunque venti, iter quod absolvisset, ubinam desiisset, manifesto detegeret: videret hic quomodo a ventis nubes versus quasdam delatae plagas ab oppositis ventis fuissent condensatae, aut ab aliis admistis nubibus, ex diversissima terrae regione generatis, debebant producere pluvias, novos ventos eorumve impetus intendere, effervescentias suscitare,fulmina incendere & tonitrua; quorum omnium causam nunc tantum conjectando assequimur, aut ignoramus: Videret harum Ephemeridum spectator universae Atmospherae fabricam, & indolem; de qua vix aliquid hucusque propter observationum penuriam cognoscimus. At dolendum paucissimosejusmodi Ephemeridibus conscribendis eruditos operam navare, adeo ut vix ex hac alterave (409) alterave comparata inter se multum lucis utilitatisque capi queat: excitavit acutissimus Jurinus Epistola invitatoria aliquos, qui alacri animo hunc laborem non detrectarunt: gavisus fui Lipsiae diligentissimum Philosophum accuratissimas Eruditorum actis inseruisse Anni 1730, Observationes Meteorologicas, quae cum nostris comparatae ostendent, quantum eodem die variet Lipsiae & Ultrajecti Atmosphera, quam discrepantes regnaverint Venti: quantum gravitas incumbentis aeris major huic quam alteri loco fuerit, quae cuncta spectatorem voluptate certo certius perfundent: speranda in posterum meliora tempora, quibus plures Ephemerides simul lucem adspiciant, nunc ad nostras nos convertamus. Januarius admodum moderate friguit, exhibuitque plurimos serenos dies; gelavit, sed cum frigidissima erat tempestas, Thermometrum modo subsedit ad gradum 18, idque semel tantum. Fuit Mercurius in Barometro die vigesimo primo ad altitudinem 29 10/12 poll. quae tanta est, ut non meminerim me eam unquam majorem animadvertisse. Caelum adeo pulchrum & serenum nec magnis nec subitaneis mutationibus caloris obnoxium fere omnes a mortalibus aegritudines proscripserat, si Variolas excipiamus, quae confluentes, malignae, ejusdemque indolis erant, ac sub finem elapsi anni notavi, pauciores tamen, quos invaserant, interfecerunt. Acus Magneticas in eodem reliqueram statu ac praeterito anno, nolens eas vi nova, ductu supra Magnetem, impregnare: mansit vis Magnetica per totum annum in Inclinatoria acu satis vivax, quid Declinatoriae contigerit mense Maio, infra notabo. Maxima inclinatio hoc mense fuit 73~ 25~. Minima (410) Minima 72~ 45~. Declinatio maxima 13~ 21~. Minima 12~ 58~. Februarius satis humidus fuit, moderate frigidus, paucisque aquilonaribus agitatus, nullae in Atmosphera magnae aut subitaneae caloris frigorisve vicissitudines, unde paucissimi aegrotantes: Variolae tamen manserunt confluentes, minus malignae prioribus. Die decimoquinto, hora vespertina decima Auroram Borealem detexi, sive nubem modo lucentem, nullos vibrantem radios; cum nihil inseliti continere videbatur, ipsi ulterius observandae non impendi tempus aut operam: vidi in Britannorum Actis Philosophicis, eodem die Genevae Auroram Boream placidissimae lucis spectatam quoque fuisse, ejusque elegantem descriptionem cum Societate communicatam in No 913. pag. 279. Inclinatio acus maxima fuit 74~ 10~. Minima 73~ 15~. Declinatio maxima 14~ 6~. Minima 13~ 8~. Admodum pluviosus fuit Martius In Baroscopio Mercurius plerumque humilis, nullae tamen tempestates saevierunt, quibus caeteroquin hic mensis infamis evasit. Aquilonares paucissimi spirarunt, hinc salubre caelum, vix morborum semina afferens dispergensve: Jam mitiores evaserunt Variolae, discretae hinc inde dabantur, neque confluentes adeo copiosae, aut lethales quam superioribus mensibus. Sexto die hora vespertina octava Auroram Borealem spectavi; haec exigua erat; nubes in plaga septentrionali parva, 10 gradibus supra horizontem elevata, inaequali terminata limbo superiori, alba superius, nigrior inferius, virgas aliquot emisit lucentes, breves vix 30 gradibus supra horizontem elevatas, quae se mutuo (411) mutuo excipiebant, interjecto tamen notabili temporis intervallo, quo nihil apparebat: hora decima nullum amplius ejus vestigium dabatur. Inclinatio acus maxima fuit 75 grad. minima 66~ 15~. Hic tamen aliquid mirandum contigit, cum enim vigesimo quinto die inclinatio erat maxima 75~ graduum, postero die fuit tantum 66~ 15~. Nulla tamen hujus discriminis causa in aedibus meis fuit, estque haec acus Inclinatoria illius indolis & probitatis, ut si ex situ suo turbatur, intra horam eundem Inclinationis gradum ostendat, quemadmodum pluribus spectatoribus, atque inter eos nuper Maximo Sagacissimoque Philosopho J. Th. Desaguilerio me amicissime invisenti ostendi. Magis admirabar hoc Inclinationis discrimen, cum acus altera, quae Declinationem ostendit, modo unius minuti differentiam exhibuerit: Quot non restant in Magnetica scientia a posteris enucleanda? Inter omnes observationes hujus mensis in acu Inclinatoria captas, magnas mutationes observavi, nunquam vero vidi minores aliquo mense, quam fuerunt illae in acu Declinatoria. Laetus, moderate siccus successit mensis Aprilis, cujus grato calore laete germinabant arbores & plantae, ita ut opima messis ex ridentibus undique pratis florentibusque & virentibus arboribus spe maxima haberetur: fertilia bis mugiebant tonitrua: semel lumen Boreale apparuit, nihil praeter solitum exhibens. Pauciores iterum regnabant Variolae: Vernales Intermittentes Tertianae more solito in Scenam prodierunt, nequaquam pertinaces, aut malignae, nec etiam copiosae, nec insueta symptomata excitantes. Hinc inde Peripneumoniam animadverti, sed benignam, quae nonnunquam sponte resolvebatur, aliquando Venae sectio(412) sectionem & remedia postulabat; paucissimos interemit. Inclinatio acus maxima fuit 72~ 30~. Minima 68~ 45~. Iterum hoc mense idem ~ contigit, quod superiori; ut nempe acus ex Inclinatione maxima redierit sequenti die ad minimam: acu declinationem ostendente vix ulla interea temporis mutatione agitata. Declinatio maxima fuit tantum 13~ 7~. Minima 12~ 46~. Tantopere motu retrogrado acus nautica hoc mense delata fuit. Quoties mense Maio non mugierunt tonitrua? Vix id frequentius ullo tempore observatum fuit: est tamen Maius in his regionibus semper tonitruum ferax; quippe tellus frigore praeteritae hyemis constricta, vix exspirare ex se olea, sulphura, salia potuit: simul ac idcirco calore Aprilis & Maij aperitur, affatim in Atmospheram exhalationes assurgunt oleosae, salinae, diversissimaeque indolis, quae permixtae secum, effervescunt, inflammantur, fulmina fulgura & tonitrua excitant. Spiraverant in mensis principio Aquilonares Venti, ilico hinc Anginae & Tusses oriebantur; Inflammatoriae erant Anginae omnes, Amygdalae admodum tumentes & rubrae; nonnullae Synanchae, aliae Cynanchae erant: nec nisi larga repetitaque Venaesectione purgatione, faucium fotibus externis, gargarismatibus, diluentibusque potibus profligari poterant: Tertianae quoque ab hoc Vento crebriores; eo enim inimicior corpori humano hospes vix datur: aderant adhuc Variolae, sed pauciores mitioresque. Inclinatio acus maxima fuit 72~ 25~. Minima 70~ 45~. Declinationem observavi usque ad diem decimum nonum, quo hora undecima ante meridiem fulmi(413) fulminaverat, vidi fulmen supra aedes, sed tamen in altiori caeli parte transiisse, ita ut nullam actionem ab ipso exspectaverim; hora duodecima venio observatum in horto, quomodo se declinatio acus Magneticae haberet, sublato operculo avocor quodam casu, interim exigua pluviae copia, vix memoranda cadit, quae parumper vitrum, quo acus tegitur in capsula, ipsamque acum humectaverat; abstergeo accurate, impono stylo, quid noto! paralytica evaserat quasi acus, vi orbata Magnetica, quiescens semper quocunque in situ poneretur: duco supra egregium Magnetem hanc acum, bene impraegnari noluit, cum nunquam versus plagam, ad quam aliae acus super eodem Magnete ductae, diregebatur: capituli cavitatem polivi, purificavi, applicationem acus ad Magnetem repetii, aeque vano cum successu: tum ad dexterimum fabrum Amstelodami misi, qui cum ante biennium ipsam mobilissimam fecerat, nunc irrito conatu variis temporibus restituere eam cupiebat; sed non potuit coactus fabrefacere novas: excurrit idcirco multum temporis, quo Declinationem acus notare non potui, atque ideo hiulcum harum observationum ponere coactus fui. An hic effectus a fulmine? Affirmari non audeo, sed contigit tempore fulminis, quod si acum tetigisset, explicari ex analogis observationibus, quas in Disseratione de Magnete collegi, utcunque posset. Junius paucos exhibuit serenos dies, temperatus admodum, hinc morbi acuti rarissimi fuere, Tertianae intermittentes adhuc dabantur, sed benignae sa is, & facillimae curatu, jam paucissimae Variolae. quae ~ annum saevierant. Inclinatio acus maxima fuit 74~ 31~. Minima 71~ 50~. I i i Maxima (414) Maxima maduit Julius pluviae copia, unum alterumve serenum modo exhibens diem: calor multo minor erat, quam quem Cerealia aut fructus arborum ad maturitatem legitimam postulabant inundabantur pascua, imo quae nunquam aquis obtecta fuerunt, jam oceani faciem, ad altitudinem duorum pedum sub aquis demersa, induerant: Fluvius Lecca ad summas usque oras impletus, transcendisset aggeres, nisi vigilatum prudenti praefectuum consilio & industria fuisset: jam desperare colonus de messe, anxiusque altiora pro pecore pascua quaerere. Non tamen ubivis terrarum hic mensis aeque pluviosus, consule Richterianas observationes circa Lipsiam captas, serenos fulsisse saepe Soles invenies, imo & ita in Gallia se habuit tempestas. Utcunque humescebat Julius, morbos tamen non produxit, soletque hic mensis plerumque AEsculapii filiis ferias aliquas largiri. Inclinatio acus maxima fuit 77~ 25~. Minima vero 72~ 15~. Fuit Augustus quoque in principio admodum humidus; computruerunt ex arboribus mala pyraque, quorum fructuum in Trajectina Diocaesi magna penuria: quam deploranda seges! grana tritici exigua, plurimum furfuris, parum farinae concludentia, maxima pars propter pluvias continuas germinaverat: collecta haec Ceres vix emtores invenit, quippe mensura, quae 7 1/2 florenis vendebatur praeteriti anni tritico impleta, vix tribus florenis extrudi potuit. Incipiebant Tertianae intermittentes, Autumnalium more, sed satis benignae. Fuerunt quoque Synochi, simplices, sed qui nulla symptomata singularia, aut decursum extraordinarum habuerunt. Incli(415) Inclinatio acus maxima fuit 76~ 30~. Minima 70 graduum. September iterum pluviosus, pulchros tamen dies aliquot in initio concessit, post duodecimum, nullum amplius. Aurora Borealis fulfit decimo die, vespera ab hora decima ad undecimam, ex nube vix supra horizontem in parte Borea lucentes virgas ejaculans, nihil insoliti edens. Jam plures Tertianae & Quartanae Febres intermittentes visebantur, non tamen mali moris, caeteroquin quia temperatus calor, vix alii morbi acuti regnabant. Inclinatio acus maxima fuit 70~ 30~. Minima 69~ 15~. Octobri caelum pluviae maxima parte orbatum purgatumque quidem, sed frigidius propter humidum praeteritis mensibus solum; pauci quoque sereni dies, hinc non maturuerunt in nostris Terris uvae: in Gallia contrarium obtinuit, ubi September & October satis calidi excoxerunt egregie uvas, suppeditaruntque Vinum generosissimum, & praestantius quam aliquibus anteactis annis. Pauci quoque hoc mense morbi, aliquot Tertianae simplices, duplices, Quartanae quoque, non pertinaces. November pluvia abundans, temperate tamen frigidus: & quia totus annus humidior frigidiorque solito fuit, boves in pascuis laetissime veguerunt, pinguissimae factae, nec aliter se habuerunt Aves omnes, gallinae, ferae quaelibet, adeo ut fructuum damnum obesioribus bobus resarcitum expertus fuerit colonus. Quinto & sexto die Auroram Borealem observavi, nihil insoliti exhibentem: fuerunt hae binae hujus anni ultimae Aurorae, adeo ut fulserint sexies: intuenI i i 2 do (416) do omnes animadvertebam non curare has Auroras quinam venti spirent ex quacunque etiam plaga. Cum tamen in plagis Poreis primum semper apparent, indeque versus Austrum ferantur, earum materia altiori in aeris regione natat, quam in qua venti inferiores dominantur: promoventur <inferred>autem</inferred> Aurorae a Borea versus Austrum, proculdubio a vento superioris Atmosphaericae regionis hac directione latae. Jam Inclinatoria acus maxime depressa fuit sub horizonte, quando cum eo angulum 69~ 30~ fecerit, minime ~ angulo 68~ 50~. Decembri notanda est subitanea ponderis Atmospherici mutatio, cum enim vigesimo secundo die Mercurius nocte in Baroscopio suspendebatur ad 28 8/12 pollic. mane adscenderat ad 29 1/2 pollices. Quae mutatio intra 8 horas contigit. Inclinatio acus maxima fuit 69~ 25~. Minima 67 graduum. Fuit aer posteriori semestri hominibus saluberrimus, ita ut pauci morbi, paucique diem suum obierunt, imo nisi prioribus hujus anni mensibus Variolae plures solito extinxissent, solito parciora funera texisset humus. Pluviae copia, quae hoc anno cecidit, perpendicularem altitudinem 33 pollicum, 5 1/3 lineas aequavit: In vapores autem modo abierunt 28 pollices, 1 1/3 lineae: adeo ut plus pluviae ceciderit, quam evaporatum fuerit, quod oppido raro, sed id evenit, quia annus frigidus humidissimusque fuit. E P H E(417) E P H E M E R I D E S Anni 1731. J A N U A R I U S Frigus moderatum attulit: quae notari merentur hoc mense, sequentia sunt: gelabat diebus 14, 15, 16, 17, parum quidem, gelabat tamen, erat vero Mercurius in Baroscopio admodum depressus, venti spirabant Australes, sed pigri: mirabar hoc, cum vix aut nunquam gelu inchoasse animadverterim Baroscopio adeo depresso iisque comitantibus ventis, desiit admiratio simulac perceperim in littoribus Lusitaniae & Hispaniae saeviisse impetuosissimas procellas, plurimas frangentes naves, tristissimae Tragaediae causas: dominabatur ibidem Ventus Australis, qui quoque inde delatus ad nostras usque regiones, suas vires in aerem nostrum exercuisset, nisi Boreas opposita directione ipsi restitisset; aer inde piger & tranquillus,quemadmodum Luctatores pari nisu, sed opposito, in se agentes quiescunt: superante Austro, hic flare observabatur, superante Borea hunc regnare vidimus. Quam sobrie de futura atmosphaerae conditione ex altitudine Mercurii in Baroscopio ratiocinandum est! quippe vigesimo sexto, septimo & octavo die hujus mensis regelabat, Mercurio jam perquam alto existante; & flante Vento Orientali: vix credo aliquem majores circa Barometrum Anomalias observasse unquam. Variolas observavi aliquas, paucae fuerunt, plerumque discretae, quibus pauci infantes perierunt. A medio Januarij inceperunt Pleuritides, corripientes modo Operarios & rusticos, mitioris indolis, raro in suppurationem tendentes. Fue(418) Fuerunt quoque Tertianae duplices, quae solo salium aut Amarorum usu brevi & feliciter curabantur. Simulac regelabat, Coryzae exstabant. Lecca fluvius hoc mense parcam aquae copiam in se complexus fuit. Jam mihi nova aliquot Versoria comparaveram, ut iterum Declinationem Magnetis observarem: Acum Inclinatoriam sibi reliqueram, visurus an vis Magnetica, ante biennium cum ipsa communicata, adhuc anno hoc satis vegeta perstaret? Docuit experientia vim summopere hoc anno decrevisse ita ut mense Decembri acum denuo supra Magnetem ducendam esse judicaverim, novisque his imbuta viribus multo magis inclinabat, suspicor tamen vires satis ipsi constitisse usque ad mensem Junium: Hisce detectis arbitror nunquam nautas tuto suis confidere Versoriis posse, quae ultra biennium Magneti applicata non fuerunt. Inclinatio maxima acus hoc mense fuit 68 graduum, minima 67~ 20~. Declinatio maxima 14~ 55~. Minima 14~ 15~. Februarius diuturuum gelu, sed moderatum, comes habuit; id incepit die secundo, & absque interruptione gelavit usque ad finem vigesimi. Post sextum diem Mercurius in Barometro descendit, donec ad infimam fere stationem fui die octavo & nono pervenerit; caelo utcunque sereno, placidis ventis, ex quacunque afflantibus plaga, perstante gelu: sed ejusmodi anomaliis luxuriare inceperat, pergere ita studebat annus. Nocte diei quinti valde fulguravit, in aliis Hollandiae urbibus ferocia micuerunt fulmina, & tremenda mugierunt tonitrua, praecipue (419) cipue supra pagum Alsmeriam: Duodecimo die cecidit vesperi intra horam sextam & octavam ingens nivis quantitas, quae altitudinem 15 pollicum aequavit, cum admista pluvia rara & tenuissima, tam prodigiosam nivis copiam intra brevissimum tempus delapsam in hac regione nunquam observavi: Nivem solvi, soluta dedit 20 aquae lineas: haec nix proinde modo novies rarior aqua erat: contigit hoc prodigium nocte praecedente Lunae quadraturam. Ob continuatum gelu Fluvius Lecca obriguit: post diem vigesimum blandissime regelavit, soluta feliciter fluviorum glacies nullam cladem aggeribus intulit. Hoc frigore durante siluerunt fere morbi: Variolae fuerunt, sed benignae, discretae, vix quemquam e medio tollentes. Copiosa nix cum subsequentibus aquilonaribus post diem duodecimum Arthritidem excitavit, quae saevior fuisset, si aut majus regnasset frigus, aut Boreas diutius infestasset; verum clementioris genij australes non exiguum solatium aegritudini huic attulerunt. Cum vero per longissimum tempus, octodecim se sequentium dierum, gelu absque intermissione corpora constrinxerat, impedita in nonnullis perspiratio fuit; hinc Diarrhaeae, non prius desinens, quam abundans in corpore materies excreta fuerit, restitutaque libere perspiratio; promptissimum idcirco remedium fortis purgatio & postea blandum sudoriferum. Verum alios invasit Angina inflammatoria, diuturnior quam periculosior profligata cito Venae sectione, inprimis repetitis purgantibus. Postquam regelare caepit, & aer pluvia humescere, Tusses oboriebantur, austris humidioribus valde relaxantibus pulmonum vesiculas, adeo ut oscula (420) cula excretoriorum laxiora, nimisque patula, huc plus liquidi non nisi tusse ~, demiserint. Inclinatio acus maxima ~ 30~. <inferred>Minima</inferred> 68 graduum. Declinatio <inferred>maxima</inferred> 14~ 20. Minima 13~ 45~. Martio mense fere semper spiraverunt Venti Aquilonares, ingrata tempestate aeque Vegetantia ae Animalia afficientes: Hinc multi morbi, Arthritis, Pleuritis, Febres acutae continuae, Tertianae intermittentes, Quartanae, Variolae: post decimum quartum diem animadverti ~, qui ~ laborabant, multo pejus se habu sse valde anx os fuisse: causam suspicari poteram nuilam praeter anrecedentes, diu continuatos Aquilonares Diei septimi vespera Auroram Borealem observavi, exiguam, nihil insoliti rerentem. Inclinatio acus maxima fuit 69~ 15~. Minima 68~ 20~. Declinatio maxima 14~ 58~. Minima 13~ 30~. Inter diem quintum & sextum discrimen Declinationis evasit ae uale uni gradui, Inclinatione manente immutata. Aprilis fuit siccus, valde frigidus, plurimis aquilonaribus infestus, ~; hinc mense hoc elapso nondum ulla virebat arbos, sub finem florere caeperunt mala armeniaca, verum frigore perierunt flores; mala persica dein anriserunt flores, qui multum a frigore passi, faecundiores tamen fecerunt fructus. Jam crebriores Arthritides ingrati frigidique Aquilonares excitaverunt: jam Tertianae simplices & duplices, Vernalium more, sed copiosiores fuerunt, nequaquam tamen malignae aut pertinaces. Inclinatio (421) Inclinatio acus maxima fuit 70~ 40~. Minima 68~ 45~. Declinatio maxima 16 Graduum, minima 14~ 25~. Maius in principio ingratus frigidusque, verum die quinto post meridiem maxima subito contigit mutatio, ex caelo cadente calida pluvia, clementiorem reddente aerem, hinc posteris diebus catervatim ex arboribus erumpebant folia floresve, & jam plurima laeta virere nitebantur, nisi iterum a die decimo usque ad decimum quintum noctes frigidissimae omnia iterum gelu constrinxissent; hinc nulla crescebant legumina densa glacie obducta Terra singulis noctibus; postquam decimo octavo die tonuerat, mitescere caelum caepit. Interim quinto die propter celerrimam atmosphaerae mutationem ex frigida in calidam, ilico aderant Anginae, leviores tamen, sua sponte evanescentes. Sequenti die Colicos dolores absque febribus notavi, hi noctu corripuerant homines antea sanissimos; causam invenire non potui, nisi in subitanea caloris frigorisque vicissitudine; neglexissem hunc morbum, nisi eo die mane invisens aegrotos, primos quatuor, in variis aedibus tamen habitantes, de iis doloribus conquestos audivissem, tum vero ab aere pendere suspicatus, levioremque in Intestinis inflammationem dari; Venam secandam judicavi, optimo cum successu; in quibus id neglexeram, propinaveramque spirituosa calida, opiata, morbus per triduum duravit, nec nisi Venae sectioni & diluentibus profligatus fuit. Eodem tempore frequentes oriebantur Raucedines & Tusses, absque febre, quae tamen post mediam noctem exacerbabantur; pertinacissimae hae fuerunt, non auscultantes Venae sectioni, purgantibus, sudoriferis, K k k blan(422) blandefacientibus; sed tempus diuturnum postulabant, tum Mellita, atque Opiata. Decimo quarto die Lumen fulsit Boreale, quod nihil, antea non notatum saepius, spectandum dedit. Inclinatio acus maxima fuit 72~ 50~, Minima 68 Graduum. Declinatio maxima 16~ 30~. Minima 15 Graduum. Junio Synochos simplices observavi, quos nulla malignitas comitabatur, ideo facile curati larga Venae sectione & nitrosis, diluentibus, refrigerantibusque potulentis. Erant quoque Variolae, sed ejus naturae, ut nunquam mitiores fuerint, aut esse possint; exoptasset unusquisque nunc sibi hunc morbum, si postea se liberum immunemque ab eodem fore, sibi persuadere potuisset; erant Variolae discretae, paucae, exiguae, quibus infantes aliqui non aut vix aegrotabant, nequaquam decumbere coacti; suppuratae jam sexto die erant omnes pustulae, & penitus exsiccatae nono die. Verum pessimae Coryzae fuerunt, diutissime durantes, propter ingentem tempestatum varietatem, quippe si nunc regnabat magnus calor, eum postero die magnum frigus, ab Aquilonaribus advectum excepit. Suspicor omnes Inclinationes, quas acus ostendit ab hoc mense usque ad Decembrem, esse minores quam par erat, propter vires magneticas longinquitate temporis minutas. Declinatio maxima fuit 16~ 30~. Minima 15~ 50~. Julij vigesimo quarto die adeo terribilia corruscarunt fulmina, concomitantibus tonitruis admodum crepitantibus mugientibusque, ut nunquam similia viderim vel audiverim, inceperunt post meridiem hora 4 1/2 desiverunt hora sexta: multa tamen damna urbi non intulerunt; hinc inde lapides ex caminis dejecti, tegulae (423) tegulae ex tectis; duae arbores prope urbem Fissae, & pro parte deglubitae, ubi fulmen decurrerat: tactus, qui sub una arbore hospitium quaesiverat ab hoc fulmine, civis suburbanus. Jam toto hoc mense caelum mite, clemens, serenum, fertile, hinc opima Messis, praeteriti anni penuriam compensans; adeo salubris fuit haec tempestas, ut vix aliqui aegrotaverint. Declinatio acus maxima 16~ 10~. Minima 15~ 40~. Augustus admodum calidus fuit, sed caelum adeo clemens, benignum, salubre, ut melius exoptari a mortalibus non posset: hinc paucissimae aegritudines. Pomona vero adeo faecunda, ut nimiam protulerint optimorum fructuum & maturorum arbores copiam, & vix pretium fructibus steterit. Declinatio maxima acus fuit hoc mense 16~ 5~. Minima 15~ 35~. September caelo quoque gavisus fuit temperato & miti, paucis infestus Aquilonaribus: protulit anginas aliquas inflammatorias acutiores, & mitiores; protulit quoque Tertianas & Quartanas, intermittentes, minus tamen in civitate quam ruri: Erant hae ex genere Autumnalium, non auscultabant Lixiviosis salibus, aut amaris antifebrilibus: verum felicissime centenos curavi, propinando vomitorium, idque interdum bis, tum decoctum amarum per paucos dies, deinde Corticem Peruvianum, qua methodo radicitus exstirpatae sunt, neque recruduerunt. Declinatio acus maxima fuit 15~ 55~. Minima 14~ 20~. October faecundus fuit in progignendis luminibus Boreis, quinque enim apparuerunt: die tertio, vespera ab hora octava ultra duodecimam nocturnam, K k k 2 caelo (424) caelo admodum placido & quieto ingens lumen Boreum dabatur, emittens lente suas columnas ab horizonte versus Zenith, quae diutissime perstabant nullis interruptae ventis. Die septimo ingens Aurora Borealis spectabatur, totum caelum clarius illustrans, quam Luna Dichotoma fecisset, hora septima incepit in plaga Euro-borea, sed pedetentim proserpsit quoque ad plagam occidentalem, ita ut simul micuerit per totum caeli tractum ab Euro-borea ad Occasum, adeo exporrecta fuit hora undecima: prope horizontem caelum erat obductum nube alba, densiori quam ut Stellarum lucem transmitteret: ex hac nube interdum assurgebat pars columnae instar, aliquando abrumpebatur pars nubis, inaequalis figurae, quae ita divulfa lucebat, lente promota versus Zenith, nam nullus ventus prope terrae superficiem regnabat: praeterea nihil singulare habuit. Die octavo vesperi iterum fulsit Aurora Borealis in plaga caeli Borrolybica: Erant crebrae, interruptae nubes exiguae, atrae; supra quas haerebant nubes pellucidae & lucentes, quietae, non emittentes radios aut columnas: duo spirabant simul venti, supremus erat Hypaquilo, inferior Notus. Supremi venti inferior pars incurrens in superiorem nubium partem, aliquid abripiens secum deferebat, quod admodum rarefactum, motuque intestino fervescens lucere incipiebat: ex his abrasis partibus emittebantur interdum virgae; ex reliquis tamen nubibus raro exibat columna, quae parum splendebat. Reliquae Aurorae nihil singulare habuerunt. Fuit (425) Fuit aer toto hoc mense saluberrimus: hinc paucissimae aegritudines, nisi sub finem mensis quo ruri potissimum Febres Tertianae Simplices, Duplices, Quartanaeque intermittentes: in civitate multo pauciores fuerunt. Quoniam pomorum & pyrorum tanta ubertas hoc Autumno, ut nullo pretio haberi potuerint, vulgus iis nimium indulsit: hinc Dysenteriae, ruri praecipue, in urbe pauciores; non tamen proserpserunt, nec contagiosae fuerunt. Declinatio maxima fuit 14~ 30~. Minima autem 14 Graduum. November. Quam temperatum, quam clemens huc usque fuit caelum! Non Autumnus, sed AEstas temperata adesse fuit visa: decimo die extra hanc urbem spatians vidi omnes adhuc arbores virentes paucissimaque Tiliarum folia flava decidua. Triticum Autumno hoc satum, increvit nimis, adeo ut bobus devorandum, graminis loco in pascuis propinaretur, ne magis excrescens, futurae hyemis frigus ferre melius posset. Omnes edules herbae in hortis vegebant, ut mense Augusto solent, adeo ut etiamsi sera advenerit AEstas, diutissime tamen blando suo calore terram refecerit, manseritque: fuit vigesimus sextus dies ultra modum calidus, etiamsi humidus & flante Borea. Die sexto Auroram Borealem spectavi, diversam ab omnibus, quas hucusque contemplatus sum: Erat enim caelum ab Austro per Occasum usque ad Septentrionem plurimis interruptis nubibus ornatum, quae omnes quiescebant, tranquillae suis in locis haerentes, quamvis ventus aliquis regnaret, lucebant omnes alba luce, totum caelum illustrante: Ordinaria fuit Aurora, quae trigesimo die comparuit. Plurimae dabantur (426) bantur Tertianae; duplices praecipue, & Quartanae febres intermittentes, quae pertinaces non fuerunt, feliciter enim profligatae sunt methodo supra notata. Variolae quoque dabantur, paucae, sed Confluentes & Discretae, benigne indolis, paucos interimentes, etiamsi copia pustularum notabili faciem occupaverint. Maxima declinatio acus fuit 14~ 15~, & minima 14 Graduum. December. Cum jam acum Inclinatoriam virium suarum maximam fecisse jacturam animadverteram, eam denuo supra Magnetem duxi, viribusque tantis ac potuit, impregnavi, ilico veram Inclinationem ostendit 69~ 15~. Aliquoties ex suo loco turbata, post nonnullas oscillationes ad eundem gradum Inclinationis rediit. Declinatio maxima fuit 14~ 12~. Minima 13~ 23~. Variolae hujus mensis fuerunt ejusdem generis ac Novembri observaveram. Praeterea dabantur Tertianae & Quartanae febres intermittentes, nihil insoliti habentes, nec diversae ab iis, quas superioribus Autumni mensibus tractaveram. Tota pluviae quantitas, quae hoc anno delapsa suit, altitudinem perpendicularem modo habuit 17 1/3 pollicum rhenolandicorum, quae exigua est, fuit autem annus inter sicciores numerandus. Sub vaporis forma in auras abiverunt 27 pollices 10 1/2 lin. quae copia fere est illi aequalis, quam elapso anno observaveram. III. A 