(79) III. Situs novi Cometae mense Februario, Anni 1699. in Regio Observatorio Parisiensi Observati. NOcte sequente diem 19 Februarii, anni hujus 1699. in Observatorio Regio Parisiensi inter hiatus nubium quae a diebus aliquot Caelum obduxerant, videri caepit exiguus Cometa instar stellae nebulosae tertiae magnitudinis, illi persimilis quae mense Septembri 1698. fuit observatus. Situs erat inter stellas informes Sextae magnitudinis prope circulum polarem arcticum supra caput Aurigae, aequali fere intervallo inter cubitum occidentalem Persei & caput majoris ursae, illas adscribit Tycho informibus circa ursam minorem Continuatis observationibus per intervalla temporis quibus eadem nocte & sequenti nubium motus eam caeli regionem aperiebat, visus est proprio motu iter suum dirigere Capellam versus, cum exigua deviatione ab ejus circulo declinationis adeo ut si diebus praecedentibus caeli serenitas affulsisset videri potuisset polo arctico proxima. Ea erat ejus velocitas ut unius diei spatio septem circiter gradus magni circuli perficeret, quo motu potuit ante dies 4 ipsi polo ferme adhaerere & stellae polari sociari, seseque nautis qui stellam hanc ad itineris directionem frequenter observant,vi dendam exhibere. Ejus transitum per hujus urbis verticem, & deinde ejus conjunctionem cum Capella post biduum observandam expectabamus; sed optatissimum spectaculum & observationibus ad Cometae distantiam a terra inquirendam, instituendis maxime opportunum, nubes quae totas noctes (80) ctes sequentes caelum obsedere nobis invigilantibus inviderunt. Quaerendus post hac erit Cometa hic in via quae per stellas aurigae, quae inter Taurum & Geminos, per Orionem, Leporem & Columbam aut circa perducitur, quam viam primae observationes quae haberi poterunt comparatae cum nostris prioribus quarum meminimus, exactius determinabunt. Nec enim licet ex unius tantum dieiintervallo quod hactenus minus commode observari potuit longiorem tractum exactius definire. Habitarum hactenus observationum quae Cometae locum accuratius determinat ea est quam habuimus hora Sexta post mediam noctem sequentem diem 19 Februarii. Comparavimus Cometam cum stella sextae magnitudinis quam Tycho appellat secundam earum quae sunt in linea recta cum polo, quas quatuor recenset quae tamen non sunt invicem in linea recta quamvis proxime inter se differant intervallo latitudinum quas illi assignat. Cometa igitur in transitu per circulum horarium praecedebat hanc stellam minutis horariis 15~ 53~, quibus debetur differentia ascensionis rectae grad. 4. 43~ erat autem Septemtrionalior eadem stella minutis 8. Unde supposita hujus stellae longitudine ex latitudine Tychonica ad hoc tempus, Cometa refertur ad gr. 15. 51~. Geminorum cum latitudine Septentrionali gr. 37. 25~. Movetur Cometa hic ad caeli partes oppositas illis ad quas tendebat Cometa anni praeteriti cum esset ferme in eadem distantia a polo in qua noster hic cum primum visus est, nec valde ab eodem loco remotus. Cometa autem mensis Septembris eandem prosequutus est viam quam inter sidera tenuerat Cometa anni 1652. a nobis Bononiae observatus, cujus occasione editis literis ad serenissimum Franciscum Estensem Mutinae ducem, eam viam per eadem sidera quae noster tenuit anno 1698. distincte (81) distincte descripsimus. Ille mense Decembri ab Australibus caeli partibus per astra Leporis, Orionis & Tauri ubi Eclipticam secuit cum inclinatione graduum 76, & per Perseum ad Cassiopeam pervenit, ubi videri dessit mense Janaario, anni 1653. Hic videri caepit initio Mensis Septembris in eadom Cassiopeam parte ubi ille videri desierat, indeque pergens per humeros & brachia Cephei, ubi latitudinem maximam ab Ecliptica habuit graduum 76. transiit inter Draconem & Cygnum, per pellem Leonis in Hercule, per Ophiucum usque ad Constellationem scorpii, quam tenebat in ultimis observationibus a die 24 ad 28 Septembris habitis. Ex his autem observationibus collegimus cometam hunc Perigeum obtinuisse die 7 Septembris vespere cum mexima velocitate apparenti graduum fere decem unius diei spatio. IV. 