IV. Methodus singularis qua Solis Parallaxis sive distantia a Terra, ope Veneris intra Solem conspiciendae, tuto determinari poterit: proposita coram Regia Societate ab Edm. Halleio J. U. D. ejusdem Societatis Secretario. PLurima sunt maxime quidem paradoxa, omnemque fidem apud vulgus superantia, quae tamen adhibitis Mathematicarum Scientiarum principiis levi negotio enodantur. Ac sane nullum problema magis arduum ac difficile videbitur, quam est Solis a Terra distantiam vero proximam determinare; quod tamen obtentis accuratis qui(455) quibusdam observationibus, ad electa & praevisa tempora peractis, non multo opere efficietur. Id quod inclytae huic Societati, quam immortalem fore auguror, in hac differtatione ob oculos ponere libet, ut junioribus nostris Astronomis, quibus forsan haec observare ob minorem aetatem obtingere potest, viam praemonstrem, qua immensam Solis distantiam intra quingentesimam sui partem rite dimetiri poterint. Notum autem vobis est hanc distantiam a diversis Astronomiae authoribus diversam fingi, prout cuique ex conjectura probabile visum est; a Ptolemaeo quidem ejusque asseclis, uti & Copernico & Tychoni Brahaeo, Terrae semidiametris mille & ducentis, Keplero ter mille quingentis fere. Ricciolus distantiam Keplerianam duplicat, ~ men Hevelius dimidio tantum auget. At vero visis in Solis disco ope Telescopii Planetis Venere & Mercurio mutuato fulgore nudatis, tandem compertum est Planetarum diametros visibiles multo minores esse quam eatenus haberentur; Venerisque Semidiametrum e Sole visam non nisi quartam minuti primi partem vel quindecim secunda subtendere; Mercuriique semidiametrum, ad mediam ipsius a Sole distantiam, sub angulo decem tantum secundorum conspici; atque sub eodem etiam Saturni Semidiametrum e Sole videri. Jovis autem Planetarum maximi semidiametrum non nisi tertiam minuti primi partem apud Solem subtendere. Unde, servata analogia, nonnullis e modernis Astronomis visum est, Terrae quoque semidiametrum e Sole conspectam, medio loco inter Jovis majorem & Saturni & Mercurii minorem angulum subtendere, Venerisque aequalem, nempe quindecim secundorum: adeoque Solem a Terra quatuordecim fere millibus semidiametrorum Terrae distare. Iisdem autem Authoribus, aliud argumentum paulo ampliavit hanc distantiam: quoniam enim Lunae diameter paulo major est quarta parte diametri Terrae, si Parallaxis Solis ponatur quindecim minutorum secundorum, fieret Lunae (456) Lunae corpus corpore Mercurii majus, Planeta scil. secundarius primario major; quod concinnitati Systematis mundani contrariari videretur. E contra vero Venerum inferiorem & Satellitio destituram, majorem esse Terra nostra superiori & tam insignem comitem nacta, vix concedere videtur eadem concinnitas. Ut itaque medio loco incedamus, ponatur Tcrrae semidiameter e Sole visa, seu quod idem est, Solis Parallaxis horizontalis, duodecim secundorum cum semisse: unde Luna minor erit Mercurio & Terra Venere major; ac proveniet Solis a Terra distantia sedecies mille cum quingentisTerrae semidiametris proxime. Huic autem distantiae in praesentiatum assensum praebeo, usq; dum Experimento quod proponimus quanta sit certius constet.Nec moror authoritatem quantumvis gravemeorum qui Solem ultra hos terminos in immensum evehunt, freti observationibus vibrantis Penduli,determinandis his angulorum minutiis, uti videtur,haud satis fidis: saltem hac methodo tentanti Parallaxis aliquando nulla, aliquando etiam negativa occurret; hoc est distantia vel infinita fiet, vel infinito major: quod absurdum. Et, ut verum fatear, minuta secunda vel etiam dena secunda instrumentis quantumvis affabre factis certo distinguere vix homini datum est; atque adeo minime mirandum, si tantorum Artifitum multos & ingeniosos conatus hactenus eluserit rei ipsius maxima subtilitas. Dum autem ante 40 fere annos,in Insula Sanctae Helenae, syderum polum Australem ambientium observationibus operam darem ~ contigit mihi Mercurium sub Solis disco transeuntem omni adhibita diligentia observare: quodque mihi praeter spem feliciter successit, momentum quo Mercurius ingrediens Solis limbum interius contingere visus est, pariterque momentum quo egrediens limbum Solis strinxit, facto angulo contactus interioris, Tubo optimo viginti quatuor pedum accuratissime obtinui. Unde pro comperto habui intervallum quo Mercurius totus intra Solis discum (457) discum tum temporis apparuit, etiam absque errore unius minuti secundi temporis: Nam filum luminis Solaris, inter limbum planetae obscurum & Solis lucidum interceptum, quantumvis tenue in oculos incurrere visum est; & in ictu oculi, denticulus in limbo Solis a Mercurio ingrediente factus evanescere, uti ab egrediente factus quasi momento incipere. Hoc autem perspecto statim intellexi Solis Parallaxin ex hujusmodi observationibus rite concludi posse, si modo Mercurius Terris vicinior majorem haberet parallaxin a Sole; etenim haec parallaxium differentia tantilla est, ut semper minor sit ipsa. Solari quam quaerimus; proinde Mercurius, licet frequenter intra Solem videndus, huic nostro negotio vix satis aptus habebitur. Restat itaque Veneris transitus per Solis discum, cujus parallaxis quadruplo fere major Solari, maxime sensibiles efficiet differentias, inter spatia temporis quibus Venus Solem perambulare videbitur, in diversis Terrae nostrae regionibus. Ex his autem differentiis debito modo observatis, dico determinari posse Solis parallaxin etiam intra scrupuli secundi exiguam partem. Neque alia instrumenta postulamus praeter Telescopia & Horologia vulgaria sed bona: & in Observatoribus non nisi fides & diligentia, cum modica rerum Astronomicarum peritia desiderantur. Non enim opus est ut Latitudo Loci scrupulose inquiratur, nec ut Horae ipsae respectu meridiani accurate determinentur: sufficit, Horologiis ad Caeli revolutiones probe correctis, si numerentur tempora a totali Ingressu Veneris infra discum Solis, ad principium Egressus ex eodem; cum scilicet primum incipiat Globus Veneris opacus limbum Solis lucidum attingere; quae quidem momenta, propria expcrientia novi, ad ipsum secundum temporis minutum observari posse. Ob leges autem motuum admodum arctas, rarissime intra Solis orbem conspicitur Venus, ac per plus quam centum & viginti annorum decursum, ne semel B b b b quidem (458) quidem ibidem videbitur; nempe ab anno 1639. (cum praeclaro Juveni Horroxio nostro, eique primo & soli a rerum conditu, jucundissimum hoc spectaculum obtigit,) usque in annum 1761, quo juxta Theorias quas hactenus caelo conformes experimur, Srella Veneris iterum subtercurret Solem, Maii 26 mane; * ita ut Londini, hora fere sexta matutina in medio disci Solaris expectanda sit, nec nisi quatuor minutis centro Solis Australior. Duratio autem hujus transitus erit octo fere Horarum, nempe a secunda usque in decimam fere matutinam. Atque adeo ingressus minime Anglis conspicuus erit: cum autem Sol tum temporis occupaturus sit 16. Geminorum gradum, viginti tres ferme gradus in Boream declinans; per totam quasi Zonam frigidam Septentrionalem inocciduus conspicietur: ac proinde qui littus Norwegiae incolunt ultra Urbem Nidrosiam, quam Drontem vocant, usque ad Promontorium ejus Boreale, Venerem Solis discum subingredientem observare poterunt; ac fortasse Scotis Borealioribus & Insulae Hetlandiae, olim Thylen dictae, incolis, in oriente Sole ingressus ille conspici poterit. Quo tempore vero Venus Sotis centro proxima erit, Sol verticalis erit supra littora Borealia sinus Gangetici, vel potius regni Peguani; ac proinde in Regionibus circumvicinis, cum Sol in ingressu Veneris quatuor fere horis distabit ad ortum, & in egressu totidem fere ad occasum, accelerabitur motus apparens Veneris intra Solem duplo fere parallaxeos horixontalis Veneris a Sole; quia Venus tunc ab ortu in occasum fertur retrograde, interea dum oculus ad Terrae superficiem positus in contrarias partes ab occasu in ortum gyratur. Posita autem parallaxi Solis, uti diximus, duodecim secundorum cum semisse, erit parallaxis Veneris 43 um secundorum; & sublata parallaxi Solis, restabit saltem semimi nutum pro parallaxi Horizontali Veneris a Sole, ac proinde dodrante saltem minuti promovebitur Veneris motus~a parallaxi illa, interea dum Solis discum percurrit, in iis sciliVide Phil. Transact. No. 193. (459) scilicet Poli altitudinibus quae Tropico vicinae sunt; atque adhuc amplius in vicinia AEquatoris. Venus autem tum temporis satis accurate quatuor minuta prima singulis horis intra Solem conficiet; ac propterea dodranti minuti un decim saltem temporis minuta prima competunt, quibus duratio Eclipseos hujus Venereae ob parallaxin contrahetur. Atque ex hac contractione sola liceret de parallaxi quam quaerimus tuto pronunciare, si modo darentur Solis diameter Venerisque Latitudo in minimis accuratae; quas tamen ad computum postulare, in re tam subtili, haud integrum est. Procuranda est igitur alia observatio, si fieri possit, in locis illis ubi medium Solis occupat Venus in ipso Medinoctio; nempo sub Meridiano priori opposito, i. e. sex quasi horis vel 90 gradibus Londino occidentaliore, & ubi Venus paulo ante occasum Solem subintrat, paulo post ortum, exit; id quod fiet in dicto Meridiano, sub altitudine Poli Borei quinquaginta sex circiter graduum: hoc est, in eo Sinu qui Hudsoni dicitur, ad Portum ejus cui nomen Nelsoni inditum. In locis enim huic circumvicinis parallaxis Veneris durationem transitus protrahet, & sex saltem temporis minutis longiorem efficiet; quia dum Sol ab occasu in ortum sub Polo tendere videtur, ea loca in disco Terrae, motu contrario in occasum ferri videbuntur, hoc est motu cum motu proprio Veneris conspirante; proinde tardius moveri videbitur Venus intra Solem, ac cum diuturniore mora discum ejus pertransire. Si itaque in utroque loco hic transitus ab Artificibus idoneis contigerit debite observari, manifestum est totis septendecim minutis longiorem futuram esse moram in portu Nelsoni observabilem, quam quae apud Indos orientales expectanda est: nec multum refert an ad Fortalitium Sancti Georgii vulgo Maderas dictum, vel ad Bencoulam in litore occiduo Insulae Sumatrae prope aequatorem capiatur observatio, si Anglis tum temporis haec studia curae fuB b b b 2 erint (460) erint. Si vero Gallis his rebus invigilare placuerit, non incommode apud Poudechery se sistet Observator in litore Sinus Gangetici occidentali, sub altitudine Poli duodecim fere graduum. Batavis autem celeberrimum Bataviae suae Emporium Observatorium huic negotio satis aptum ministrat, si modo illis etiam animus fuerit hac in parte caelorum scientiam promovere. Ac sane vellem diversis in locis ejusdem Phaenomeni observationes a pluribus institui, tum ad majorem adstruendam ex consensu fidem, tum ne Nubium interventu frustraretur singularis Spectator, eo spectaculo quod nescio an denuo visuri sunt hujus & subsequentis seculi Mortales; & a quo pendet Problematis nobilissimi & aliunde inaccessi solutio certa & adaequata. Curiosis igitur syderum scrutatoribus, quibus, nobis vita functis, haec observanda reservantur, iterum iterumque commendamus ut, moniti hujus nostri memores, observationi peragendae strenue totisque viribus incumbant; iisque fausta omnia exoptamus & vovemus, praeprimis ne nubili caeli importuna obscuritate exoptatissimo spectaculo priventur; utque tandem Orbium caelestium magnitudines intra arctiores limites coercitae in eorum gloriam famamque sempiternam cedant. Diximus autem hac ratione Solis Parallaxin intra quingentesimam sui partem investigari posse, id quod nonnullis mirum sine dubio videbitur. Veruntamen si in utroque e locis nuper designatis accurata habeatur observatio; jani monstravimus, totis septendecim minutis differre inter se durationes Eclipsewn harum Venerearum, ex Hypothesi scilicet quod Solis parallaxis fuerit duodecim cum dimidio minutorum secundorum. Quod si major vel minor reperiatur ex observatione haec differentia,in eadem fere ratione major vel minor erit Solis parallaxis. Cumque 17 minuta prima temporis competant duodecim secundis cum dimidio parallaxeos Solaris; pro unoquoque parallaxeos minuto secundo, orietur differentia plusquam 80 secundorum (461) dorum minutorum temporis; adeoque si habeatur differentia haec intra bina secunda vera & comprobata, intra quadragesimam partem unius secundi minuti constabit quanta sit Solis Parallaxis; ac proinde distantia ejus determinabitur intra quingentesimam sui partem, saltem si parallaxis non minor reperiatur ea quam supposuimus: quadragies enim duodecim cum dimidio fiunt quingenti. Hactenus Astronomice doctis satis superque rem indicasse mihi videor, quos etiam monitos velim, me in hoc argumento, Latitudinis Planetae rationem non habuisse, tum ad vitandas calculi intricatioris molestias, conclufionem etiam minus evidentem reddituras; tum ob motum Nodorum Veneris nondum compertum, nec nisi ex hujusmodi corporalibus Planetae cum Sole Conjunctionibus rite determinandum. Non enim conclusum est Venerem quatuor minuta infra Solis centrum transituram, nisi ex Hypothesi quod Planum Orbitae Veneris, in Sphaera stellarum fixarum immobile, Nodos suos iisdem in locis habiturum sit, ubi anno 1639 inventi sunt. Quod si tramite Australiori transeat anno 1761, liquido patebit Nodos regredi; si vero Borealiori, progredi inter Fixas; idque in ratione 5 1/2 min. in centum annis Julianis, pro unoquoque minuto, quo via Veneris tum temporis plus vel minus distabit a Solis centro quam dictis quatuor minu tis. Differentia autem inter durationes harum Eclipsium paulo minor fiet septendecim minutis, ob Latitudinem Veneris Australem; major vero futura, si, procedentibus Nodis, ad Boream centri Solem transierit. In eorum autem gratiam, qui cum observandis syderibus oblectentur, nondum tamen integram Parallaxium doctrinam hauserint, libet Schemate simulque Calculo paulo accuratiore, rem plenius exponere. Ponamus igitur, anno 1761, Maii 25~. 17h. 55~. Lon dini, Solem occupaturum II 15~. 37~. ac proinde ad centrum ejus Eclipticam tendere in Boream angulo 6~. 10~. Veneris (462) Veneris autem visibilem intra Solis discum Viam tum temporis descendere in Austrum, facto angulo cum Ecliptica 8~. 28~: proinde via Veneris tendet parum in Austrum respectu aequatoris, intersecans declinationis parallelos angulo 2~. 18~. Ponamus etiam Venerem ad dictum tempus Solis centro proximam fore, ac ab eodem quatuor minutis distare ad Austrum; singulisque horis etiam quatuor minuta prima intra Solem motu retrogrado describere. Erit autem Solis Semidiameter 15~. 51~. proxime, Veneris vero 0~. 37~ 1/2. Ac supponamus, experimenti gratia, differentiam parallaxium Horizontalium Veneris & Solis, quam quaerimus, 0~. 31~ esse, qualis ex supposita Solis Paraliaxi 0~. 12~ 1/2 elicitur. Describatur itaque (Fig. II.) centro C circellus A E B D, cujus semidiameter sit 0~. 31~. discum Terrae repraesentans, & in eo Ellipses parallelorum 22 & 56 grad. Latitudinis Borealis, modo jam ad construendas Eclipses Solares ab Astronomis usitato, ut D a b E, c d e: sit autem B C A Meridianus in quo Sol; ad quem inclinetur recta F H G Viam Veneris designans angulo 2~. 18~. quaeque distet a centro C 240 partibus qualium B C est 31; & de C cadat recta C H ipsi F G perpendicularis. Ac posito planeta in H ad 17h. 55~, vel 5h. 55~ mane, dividatur recta F H G in spatia Horaria III. IV, IV. V, V. VI, &c. ipsi C H, hoc est quatuor minutis aequalia. Fiat etiam recta K L, aequalis differentiae apparentium Semidiametrorum Solis & Veneris sive 15~. 13~ 1/2. Et Circulus radio K L, centro vero quolibet puncto intra circellum Disci Terrae descriptus, occurret rectae F G in puncto denotante quota hora Londini numerabitur, cum in eo Terrae superficici loco, qui sumpto in disco puncto subjacet, Venus angulo contactus interioris Solis limbum continget. Ac si centro C radio K L descriptus circulus occurrat ipsi F G in punctis F & G erunt recte F H, H G = 14~. 41~, id quod percurrere videbitur Venus tribus horis cum 40 min. Cadet igitur F in ~ ~ Or. Figura Veneris Solis Discum intrantis. III ~ IV ~ ~ V ~ O F M K differentia ~ ~ c B d c E D C b a A infra VI ~ VII Maij 26. 1761 VIII ~ tia ~. ~ ~ ~ ~. 48~. ~ L No. 348. Fig. II. pag. 462. Limbus Solis Occ. Figura Ueneris ~. u IX N G P (463) F in IIh. 15, Londini; G vero in IXh 35~ mane. Und e manifestum est quod. si Terrae magnitudo, ob immensam distantiam, quasi in punctum evanesceret: vel si motu diurno destituta Solem haberet eidem puncto C semper verticalem, Eclipseos hujus Mora integra per septem horas cum triente duraret. Verum Terra interea motu motui Veneris contrario gyrata per 110 grad. Longitudinis suae, ac proinde contracta dictae morae duratione, pura 12 min. proveniet ea 7h. 8~. proxime, sive 107 grad. Jam in ipso Meridiano Venus Solis centro proxima erit ad Ostium orientale fluminis Gangis, ubi poli altitudo est 22 grad. circiter. Locus igitur ille utrinque aequaliter distabit a Sole, in momentis introitus & exitus planetae, nempe 53~ 1/2 grad. ut sunt puncta a, b, in parallelo majore D a b E. Erit autem Diameter A B ad distantiam a b ut quadratum Radii ad contentum sub Sinubus 53 1/2 & 68~ grad hoc est, ut 1~. 02~ ad 0~. 46~. 13~; ac calculo rite instituto (quem ne Lectori taedio sit. omittere praestat) invenio quod circulus centro a & radio K L descriptus occurret rectae F H, in puncto M, ad IIh. 20~. 40~; centro vero b descriptus occurret ipsi H G in N, ad IXh. 29~ 22~; horis sci icet Londini numeratis; proinde tota Venus intra Solem conspicietur ad Gangis ripas, per 7h. 8~. 42~. Recte igitur posuimus durationem sore 7h. 8~; cum pars minuti hic nullius sit momenti. Aptato autem calculo ad Portum Nelsoni, invenio, quod Sole jamjam occasuro, discum ejus subitura sit Venus; statim vero ab ortu ejus exitura ab eodem; Loco illo interea per Hemisphaerium a Sole aversum de c ad d translato, motu motui Veneris conspirante. Mora igitur Veneris intra Solem diuturnior fiet ob Parallaxin, pura quatuor minutis; ut sit omnino 7h. 24~. sive III grad. aequatoris. Cumque Latitudo Loci sit 56 gr, erit ut Quadratum Radii ad contentum sub Sinubus 55 1/2 & 34 grad ita A B = 1~. 02~ ad c d = 28~. 33. Ac calculo rite peracto (464) racto constabit, circulum centro c radio K L descriptum rectae F H occursurum in O, ad IIh. 12~ 45~, centro vero d descriptum ipsi H G in P, ad IXh. 36~. 37~. Quocirca duratio Morae ad Nelsoni portum erit 7h. 23~. 52~; major scilicet quam ad ostia Gangis totis 15~ ~ 10~ temporis. Quod si Venus absque Latitudine transierit, fiet dicta differentia 18~. 40~; Si vero quatuor minutis Solis centro fuerit Borealior, ad 21~. 40~ augebitur eadem differentia, multo major futura aucta Planetae Latitudine Borea. Londini autem, ex praedictis Hypothesibus, consequitur Venerem jam tum infra Solem ingressam orituram; & ad 9h. 37~ mane, in Egressu Solis limbum interius contacturam; ac denique non nisi hora 9h. 56~, orbem ejus integrum relicturam esse. Lisdem etiam Hypothesibus constat Venerem extremum Solis limbum Boreum quasi centro suo stringere debere, Anno 1769, Maii, 23~. 11h. 00~, ita ut, ob Parallaxin, in Borealibus Norwegiae partibus, tota intra Solem inocciduum apparere poterit: dum in litoribus Peruviae & Chili, vix exiguo sui segmento cadentis Solis disco quasi inequitare videbitur; uti in Insulis Moluccis earumque vicinia, oriente Sole. Quod si Nodi Veneris retrocedere reperiantur (ut ob nuperas quasdam observationes suspicio est) tum toto corpore intra orbem Solis ubique conspicua~ maxima harum Eclipsewn differentia argumentum Parallaxeos Solaris praebebit adhuc multo luculentius. Quomodo autem ex observatis alicubi apud Indos Orientales, anno 1761, Ingressu & Egressu Veneris, & cum Exitu ejus apud Nos observabili collatis, eadem Parallaxis derivari poterit; aptando scilicet angulos Trianguli specie dati in trium Circulorum aequalium circumserentias, alia occasione docebitur. F I N I S. 