(757) III. Wilhelmi Ernesti Tentzelii Historiographi Ducalis Saxonici Epistola de Sceleto Elephantino Tonnae nuper effosso, ad Virum toto orbe celeberrimum Antonium Magliabechium, Serenissimi Magni Hetruriae Ducis Bibliothecarium & Consiliarium. TAnta Nominis TVI apud omnes eruditos pridem invaluit admiratio, MAGLIABECHI ILLVSTRISSIME, ut quem Isaaco Casaubono defuncto cultum decernebat Mortonus, in Epitaphio exclamans: O. DOCTIORUM. QVIDQVID. EST. ASSVRGITE. HVIC. TAM. COLENDO. NOMINI. hunc TIBI vivo adhuc spirantique ultro cuncti & certatim deferant. Quare inter praecipua fortunae melioris ornamenta reputo, ante duodecim fere annos propius TIBI innotuisse, ab eoque tempore commercium tecum litterarium coluisse, longe suavissimum ac utilissimum, cum ad TE, tanquam communem & inexhaustum omnis doctrinae fontem, undiquaque confluat, indeq; vicissim ad aliosredundet, quidquid rerum novarum in orbe litterato accidit ac geritur. Haec caussa est potissima, qua impulsus ad TE cum primis perscribere ausus fui rarum insolitumque his terris spectaculum, initio hujus anni oculis nostris oblatum. Tonna inter Thuringiae Dinastias haud postrema, Erfurto propinqua, Comitibus olim Glichensibus paruit, iisque extinctis varios sortita Dominos ducatui tandem Saxo-Gothano innexa est, ex quo Serenissimus Princeps,FREDERICUS, cujus FILIV M cognominem feliciter hodie regnantem suspicimus, anno M DC LXXVII. jure emtionis haereditario sibi suisque eam comparavit. Binos habet pagos seu villas ejusdem nominis,quorum alter appellatur BurgTonna,quasi castrum Tonnam,alter Grafen-Tonna, quasi Comitis Tonnam diceres. Uter illorum antiquior sit,definire nequeo:id saltem constat ex annalibus, vetustissimum pagum esse,qui Donnaha audit in DiplomateOttonis Magni,anno Christi D CCCC LXXIII. dato,meaque opinione ad BurgTonnam spectat.Proxime pago huic adjacet mons sive collis ~, arenam in fundo praebens purissimam albissimamque, in variorum artificum usum longe lateque transportari solitam: quam effodientes mense Decembri superioris anni ossa quaedam maxima reperiunt, ad pedes posteriores speV v v v v ct a (758) ctantia,unum novendecim librarum pondere; deinde globum sive caput ~ acetabulo insertum, capite viri majus, novemque librarum; hinc majus os femori simile, triginta duarum librarum.Soluto post novi anni initium frigore amplius inquirentes,offendunt spinam dorsi cum costis ~, protundiusque in arena abditos globos longe majores binos, una cum ossibus eo pertinentibus, pedum nempe anteriorum; tum os humeri, quatuor pedes longum, duasque spithamas latum cum dimidia: mox vertebras colli cum vertice acuminato; denique caput praegrande cum quatuor dentibus molaribus,quorum singuli duodecim libras pendebant, & duobus maximis dentibus sive cornubus, duarum & dimidiae spithamae crassitie octoque pedum longitudine ex capite prodeuntibus. Ut caput melius conspiceretur, collis duodecim fere cubitorum seu viginti quatuor pedum altitudine perforatus est, quo facto ipse Serenissimus PRINCEPS X.Kal.Februarii accessit,meque inter comites esse clementissime jussit, ubi omnes quidem in magno hominum concursu caput illud cum dentibus praegrandibus admirabundi contemplati sumus, maxime autem indoluimus, & caput & dentes, exceptis maxillaribus, quos integros fere accepimus,& reliqua ossa,adeo fragilia,consumta carie,situque corrupta jacuisse, ut nullum eorum ex omni parte incontaminatum erui potuerit, sed in plurimas particulas disjecta fuerint. Cum primum fama emanaret, vulgarem simul opinionem de Ossibus Gigantis ea circumferebat, quae tamen nec mihi, nec aliis prudentioribus arrisit,& viso capite statim evanuit. Postea vero duae opiniones emerserunt, quarum altera pro Elephanti sceleto,temporis diuturnitate maximam partem petrefacto; altera pro Unicornu fossili, ut vulgo vocant, seu minirali jocantis naturae saetu, ~. Prior sententia mihi cumprimis placet, quam ita defendere aggredior, ut primo ostendam, ~ nostro omnia convenire, quae ad vera elephanti ossa requiruntur; deinde evincam, non esse minerale fossile, sed animale petrefactum; denique inquiram, quomodo in has terras ipsumque locum pervenerit Elephantus. Primum ex collatione sceleti nostri cum Anatomia Elephanti,quam Dublini in Hibernia anno M DC XXCI. dedit, Anglicoque idiomate publici juris fecit A. Moulinus, clarissime liquet. Dolendum quidem, ossa nostra non amplius esse integra, ut cum figuris ac dimensionibus Moulinianis accuratius committi queant; ex fragmentis tamen residuis, quantum potero, col(759) ~. Ante omnia notandum est, quod Moulinus refert in cranio Elephanti exstare magnum cellularum numerum, plerumque triangularium, membranulis ~, in quibus multa sint vasa sanguinea, curiose disposita, ~; cellulas ex tenuibus bracteis osseis factas esse. Enimvero cranium Tonnense non tantum intus concavum & instar tumuli formicarum perforatum fuisse referunt fossores, sed e fragmentis idem liquet manifestissime, que cellulas istas modo oblique, modo directe cranium transeuntes nobis ob oculos ponunt, ex tenuibus bracteis constantes, & maximam ~ triangulares: membranulas autem, vasis sanguineis exsiccatis firmissime agglutinatas deprehendimus, colore flavo subrubicundo tinctas, scalpro forte tentatas in frustula dissilire,simulque colorem istum auferre, ut albedo cranii emineat. ~ quem Moulinus in cranio observat meatum medullae spinalis, & singularem cavitatem pro cerebro capiendo, in nostris etiam fragmentis apparet, & quam ille metitur distantiam cranii ab uno extremo ad alterum viginti & 3/4 digitorum, in nostro dicirur fuisse trium pedum & dimidii, qui cum quadraginta duos digitos faciunt, tum conjecturam nobis praebent, Elephantum Tonnensem Hibernico fuisse ad minimum duplo majorem, quod ex sequentibus clarius patebit. De externa cranii Elephantini forma aliusAnglus, Joannes Raius,in Synopsi Animalium Quadrupedum observat, posticam ejus partem in duos praegrandes finus seu lobos ita dividi, ut clunes humanos referre videatur; neque ut in aliis multis Quadrupedibus ~ excipiendo cavitatem, seu alveum productum extrorsum conspicuum habere, sed potius cranii humani figuram imitari. Obtestor omnes, qui caput in arena jacens viderunt, annon haec definitio ipsi apertissime conveniat? Saltem imitatio cranii humani adeo manifesta erat, ut antequam integrum erueretur,dentesque praelongos proderet, illi, qui Gigantem credebant, in eo reperisse se putarint, non quod pueri in faba. Caeterum longissimi dentes illi sive cornua, praeter crassitiem & longitudinem indicatam simul referebant nativum laevorem, colorem subflavum nigricantibus maculis subinde conspersum, curvaturam, & strias nullis aliorum animalium dentibus cornubusque communes: imo quod maxime notari meretur, superest adhuc cuspis dextri dentis, apertissimo limationis signo conspicua, de qua Plinius libri X I I X, initio arbore exacuare limareque cornua elephantos ~. Neque ~rierim, inter alios, qui ad visendum Tonnense spectaculum V v v v v 2 un(760) undique adfluebant, venisse etiam mercatorem, qui ~ annos in India consumserat, & secundam regulas Indorum, quas sibi probe cognitas dicebat, ex dentibus sive cornubus judicabat Elephantum,nostrum plusquam ducentos annos vixisse. Quam in rem Aldrovandus allegat Aloysii Cadamusti testimonium, vidisse se aliquando elephantem occisum perquam mediocrem, cujus dentium amplitudo palmos (i. e. spithamas) ternos excedebat, eminebant ad duos palmos, verum palmus contectus carne maxillae immergebatur, ut totus occultaretur, ut sunt aliorum radices dentium; & quoniam eorum SENECT A DENTIBUS COGNOSCITUR, aiebant argumento dentium ferae despicabilis, ipsum haud quaquam annosum fore, si conferretur aliis procerioribus, quorum dentes tantae sunt magnitudinis, ut vicem postium suppleant, & pro palis sepes muniant, teste Plinio, & ut Nigritae referebant, nonnullis eo amplitudinis crescunt dentes, ut duodecim palmorum mensuram excedant. Ultima verba cumprimis ad propositum nostrnm faciunt: palmum enim Cadamustus intelligit majorem, quem spithamam alioquin dicimus; duodecim igitur palmi octo faciunt pedes, quae longitudo est dentium Tonnensium. Non multum hinc abit dens Harduino, Commentatori Plinii novissimo, Dieppae visus, septenum fere pedum, centum & amplius librarum pondere. Non minores sint oportet, qui postium palorumque vices supplent, memorante plinio, quem superiori aevo Gillius, nostro Tavernier confirmant. Praeterea Gillius adserit, eos saepe ad longitudinem decem pedum augescere, quod exemplis comprobans Aldrovandus Cardanum alibi adducit, referentem, se vidisse non semel dentes, qui ferme sex cubitos, vel incurvi aequarent; qui si recti fuissent, longiores plane fuissent septem cubitis. Nec est, quod pondus centum & amplius librarum in dentibus Tonnensibus quenquam deterreat: reperiuntur enim, quorum singuli pendent 140.libras,qualem apudBatavos vidit amicus; vel 150. sive ducentas Romani ponderis, duodecim unicarum, quales Erasmus Francisci memorat; vel 160. qualem in museo Septaliano describit Terzagus; quin Vartomannus in Sumatra duos vidit, qui appensi libras 336. pendebant. Nobis interea sufficere potest certum Ministri cujusdam Ducalis testimonium, qui aliquot annis in Sumatra aliisque Indiae regionibus vixit, testaturque dentes sibi visos fuisse longitudine sex vel octo pedum,crassitieduarum & dimidiae spithamarum, pondere centum & 125. librarum. Veterem disputationem, cornua dente(761) tesue sint appellandi, non definio; neque tamen negaverim, placere mihi Aldrovandi Bochartique de media illorum natura sententiam, quam origo confirmat, Pausaniae pridem notata, qui a temporibus superne descendere, & ita foras tendere,non auritus, sed oculatus testis scripsit, viso in Campania elephantis cranio: eundemque situm Tonnenses prae se ferebant, quibus non obstare potest Moulini Raiique observatio, e maxilla superiore eos derivantium, internamque eorum constitutionem ita nobis depingentium, quod intus concavi sint, & quadam velut medulla, verum compactiore, quaeque glandularum aliquam mixturam habere videbatur, repleti: addit Raius, ex observatione Lewenhaeckii, eos ex conjunctis iisque admodum exilibus tubulis constare, ex intima parte seu cavitate dentis originem trahentibus, & ad circumferentiam ejusdem terminatis. Caeterum hos tubulos manifestissime in qualibet dentium Tonnensium parte conspicimus, una cum corticibus quasi illis in rotundum extensis, quibus elephantorum dentes singulis vel annis, vel majoribus vitae interstitiis, distingui videmus; verum, ne quid dissimulem,neuter nostrorum latiori pollet cavitate,quam quousq; capiti seu tempori, vel potius maxillae superiori, inserti fuerunt; nec majorem Cardanus Aldrovandusque in omnibus agnoscunt, & quanquam ea a Moulino Raioque latius extenditur, non alios tamen, quam juniorum elephantum dentes producere poterunt, seniores autem non alio modo comparatos puto, quam Tonnenses, ejusque differentiae caussam in eo sitam esse, quod in senioribus tubuli isti corticesque non tantum ad extra augeantur, sed etiam ad intra magis magisque constipentur & coalescant, ac simul medulla compactior glandulisque mixta sensim conglobetur & condensetur. Progredior ad dentes molares, quorum quatuor stupendae magnitudinis ponderisque in capite Tonnensi reperti fuerunt, iisque exactissime convenit Raii definitio,his verbis concepta: Os Belluae quatuor in utraeque maxilla dentium molarium massis instructum. Siquidem plurimi dentes in os solidum & durum ita infixi. sunt, ut cum eo & inter se unum & continuum corpus efficiant. Dentes hi lineas parallelas undulatas octo vel novem in superficie massae efficiunt, suntque reliquo osse candidiores. Massae integrae dentium singularium modo per gomphosin maxillis inseruntur: anterior tamen in superiore maxilla extremitate altera in maxillam infigitur, deinde palato oris parallelws antrorsum producta, in acutum tandem mucronem desinit qui in sinu ad id facto in extremitate maxillae excipitur. Incisoribus omnino caret. (762) caret. Equidem his caret etiam noster elephas Tonnensis, singulae vero massarum molarium constant osse duro & vitri instar candenti, nucleoque; tum insuperficie duodecim lineas parallelas undulatas, sive strias molares habent, reliquo osse candidiores; in quolibet latere sedecim striae expressae sunt, totidemque cavitatibus per gomphosin maxillis inserti fuerunt, quas ubi scalpro perfoderis, repletas invenies dura quadam atque rubicunda materia, medullae vasorum nervorumque petrefactae simillima: praeterea parte illa, qua ex maxilla prominuerunt, luculenter apparet laevitas duorum sere digitorum, qualem in Hibernicis notavit etiam Moulinus. Nec est, quod deterreri nos patiamur octonario Hibernicorum numero, quanquam eundem in alio elephanto Peirescium, brachio suo in os belluae ingesto, deprehendisse Gassendus narrat: pro quaternario enim stant non tantum ex antiquis Aristoteles & Plinius, sed & ex recentioribus Walter Schultze,qui diu in India versatus est, ipseque, ut videtur, Raius, qui alioqui non in utraq; sed in singulis Maxillis quatuor dentes dicere debuisset. Causam differentiae quaerere licet vel in naturae varietate, quae ut in aliis animalibus homineque ipso,ita etiam in elephantis numerum dentium non semper eundem producat; vel in aetatis differentia,ita ut dentibus posterioribus in juventute excisis anteriores,copioso adfluente nutrimento, spatium expleant. Certe quatuor Tonnenses in posteriore sui parte manifestissimas habent extremitates processusque incurvatos, ex quibus liquet, in maxillae extremitate illos constitisse; eosdem pars anterior ostendit, & qui superiori maxillae inserti fuerunt, non solum longiores sunt inferioribus, secundum Moulini observationem, sed in acutum quoque mucronem desinunt a Raio observatum: imo omne fere maxillae explent spatium, quod octo isti apud Moulinum; metitur enim longitudinem anterioris dentis in maxilla inferiori sex digitis cum dimidio, posterioris tribus; totius vero maxillae 211 4 digitis, uti superioris maxillae octodecim. Fossores Tonnenses discrimen hoc non satis observantes eandem utriusque maxillae longitudinem dixerunt,trium nempe pedum, sive triginta sex digitorum; dentes autem maxillares sibi invicem insistentes repererunt,longitudinem singulis unius & dimidiae spithamae adsignantes, quam tamen accuratiori examine diversam reperi, superiorum quidem propter acutum mucronem quindecim fere digitorum, inferiorum vero quatuordecim. Accipimus autem distantiam maxillarum, quam iidem (763) iidem dederunt fossores, trium & dimidii pedis,sive 42. digitorum, eaque cum distantia 21. digitorum, quam inter ossa zygomatica sive jugalia statuit Moulinus, collata, denuo deprehendimus magnitudinem elephantis Hibernici Tonnensem ~ aequasse: idem confirmat distantia cranii ab unoextremo ad alterum, in Hibernico 201/2 digitorum, in Tonnensi trium & dimidii pedis. Nec dubito, quin plura ejus rei argumenta dare possemus, si caput integrum conservatum fuisset; quo plane comminuto his contenti simus oportet. Multo minus ex collatione reliquorum ossium id sperare licet. Praeterquam enim, quod pleraque in minutas pariter collapsa sunt particulas, cum ad lucernam effossa prius sint omnia, quam apparente capite mons perfoderetur, exactam sane illorum mensuram numerumque inire nemo cogitavit. Lustrabimus tamen residua fragmenta, non negligentes quorundam ossium dimensiones, a fossoribus indicatas. Equidem nihil dubitare attinet, quin omnia reperta sint, ad absolvendum elephanti sceleton necessaria. Repertae enim fuerunt vertebrae colli seu cervicis, crassitie quatuor spithamarum in circumferentia, duarum altitudine; quarum adhuc tres optime sibi respondentes supersunt, earumque praecipua monstrat verticem acuminatum. Repertum est os humeri cum acetabulo & capitibus sive globis duobus maximis, adhuc residuis, pedumque anteriorum ossibus, ulnae, radii, carpi & metatarsi, quorum nonnulla tantae fuerunt cavitatis, ut manus tota inseri potuerit; singula autem referta non arenis, sed minutissimis medullae petrefactae particulis, quae ori indita non stridorem dentium causantur, arenae instar, sed in lingua liquescunt gustuque terreo transmutationem istam produnt. ~ sunt vertebrae dorsi cum costis adstantibus, sed nihil ex iis ~ evasit; duo tantum fragmenta ~ exigua ~, alterum crassitie undecim, alterum plus quam septem digitorum: sed Moulinus earum crassitiem non indicavit, longitudine tantum longissimae 32. digitorum contentus. Idem vertebras caudae adustae numerare non potuit, neque nos dare possumus, qui repertam quidem, alio tamen delatam novimus. Repertum porro est os Coxendicis duorum & dimidii pedis longitudine cum acetabulo & inserto ~ capite; Moulinus longitudinem illius non exprimit, sed ossis innominati 25 digitorum: at os coxendicis tertia tantum pars est ossis innominati, reliquas duas, os ilion & pubis, fossores dimetiri neglexerunt. Reperta sunt ossa crurum pe(764) pedumque posteriorum, tibiae, fibulae tarsi & metatarsi; e quibus adhuc superat pars tibiae, principio & fine carens, crassa tamen superiori ~ 22. digitos, quibus sursum versus sex alios facile accrevisse ~ docet; inferiori parte habet crassitiem 17. digitorum, indeque rursus duplex emergit crassities ac longitudo Hibernici, cujus tibiam dicit Moulinus longam 19. digitos, rotundam, ubi crassissima, plusquam 14. & ubi ~sima. 71/2. digitos. Hic notanda est major pedum anteriorum prae posterioribus validitas & crassities elephantis propria, & ab Alberto Aldrovandoque explicata. Neque enim tantae capacitatis est tibia, ut manum intrudi patiatur, quod in quibusdam ossibus, ulnae sine dubio, licuisse fossores aliique memorant. Denique supersunt bina ex tarsi ossibus sibi invicem contigua, ne quisquam dubitet, illa etiam ~. Omnia isthaec ossa porosa & rimosa sunt, ut in reliquis animalibus, alteriusque planae sormae, ac dentes, tam maxillares, quam exerti. Situm quoque totius animalis attendere juvat. Cornua sive dentes maximos versus ortum ac septentrionem protendebat; pes anterior sinister ~ capitis adjacebat extensus; dexter sub corpore deorsum inclinatus; sinister posterior in acetabulo incurvatus; dexter denique initio statim repertus & hinc inde distractus fuit. Quae omnia situm minime naturalem vel ordinarium, sed extraordinarium plane violentumque produnt. Tandem fossores referunt, ossa quidem illa jacuisse debita serie, sed ubi sunt inarticulationes, partim palmi,partim semipalmi, [palmum minorem quatuor digitorum intelligo] spatio distincta fuisse. Quorum ratio in pinguedine, cartilaginibus ac ligamentis,carne denique ac intestinis sita est, quibus putrefactis vacuum locum arena occupavit, artusque pondere suo magis magisque disjunxit. Hactenus igitur ad oculum demonstrasse me arbitror,MAGLIABECHI CELEBERRIME, ossa Tonnae reperta Elephantinis exactissime respondere. Nunc ad alterum disquisitionis caput venio, an illa sint unicornu fossile sive minerale in terrae gremio generatum, vel potius animale petrefactum? Equidem nemo rerum Physicarum non prorsus imperitus inficias iverit, dari ejusmodi Fossilia seu Mineralia, calvariarum praegrandium, dentium ossiumque specie efficta: & quomodo natura tam immanes calvarias, tam immania humani (adde & animalis) corporis membra, ad femorum, tibiarum costarum, dentium similitudinem producat, omnium optime clarissimeque explica(765) plicatum dedit Kircherus Lib. VIII. Mundi subterranei Cap. IV. dicens, Latere in subterrestribus visceribus intra Saxosorum montium hiatus, terram quandam limosam, quam margam cum Agricola supra nominavimus, gypseae materiae mistam: quae terra ubi per rimas montium nitrosum fluorem receperit, fit, ut illa veluti cortice quodam gypseo induatur, qui uti cum tempore lapidescit, ita quoque salis nitri splendore albedine sua os proxime aemulatur, utpote candidum rimosum & friabile. Si it aque intra terrae concavitates haec terra concavitatis rotundae locum invenerit, nascetur pila rotunda, quae discussa calvariam proxime aemulatur; si matrix fuerit disposita sub forma femoris humani (alteriusve animalis) aut costae aut alterius membri, marga in ea contenta superaffuso salnitroso liquore, femur humanum minus, majus, maximum & prorsus gig anteum, pro matricis magnitudine exprimet. Atque haec sunt ossa ista, quae natura producit, & passim ossa gigantum communi hominum persuasione dicuntur; quae tamen si confregeris, nulla in eis nec medulla, nec medullae fistulosus meatus reperitur, quod fieri deberet, si hominum (animaliumque) ossa forent. Has observationes suas certissima experientia Kircherus ipse confirmat, visis abs se in pariete antri Panormitani dentibus parvis, mediocribus, maximis & excessivae magnitudinis, ea serie, qua natura maxillis animalium inserere solet, infixos, tanta copia, ~ centum carros inde onerari posse facile crediderit: alibi protuberabant vertebrarum, genuum, tibiarum & calvariae vestigia, nullo tamen ordinis nexu, nec quidquam inter omnia osseae substantiae vestigia, organizatum, uti sunt caput, manus, pedesque, reperiebatur; unde luculenter admirabilem Naturae in ossibus, aut ossibus similibus saxis formandis industriam primo se cognovisse fatetur Kircherus, a Marchione Vintimiglia, lustrationis comite, duo edoctus, nobis maxime proficua: quorum alterum est, in agro Solonio juxta mare, Drepanum & Panormum inter, ab agricolis vera adhuc erui ossa elephantum, qui praeteritorum saeculorum temporibus ab Afris in Siciliam contra hostes in bellum educti, ibsdemque interfecti tumulatique sunt, posteris temporibus tandem detectis ossibus, quae & imperiti passim pro gigantum ossibus venditant: alterum, hoc discrimen esse inter ossa vera & a natura minerali producta, quod illa semper tibiarum canales, fistulososque meatus olim medulla refertos retineant, haec vero solidum lapidem ~ ulla tibiarum concavitate mentiantur. Vides DOCTISSIME MAGLIABECHI, quale discrimen intersit inter vera ossa elephantina ex terris eruta, & mineralia. Age itaque, conferamus X x x x x Ton(766) Tonnensia, & simul adspice fragmenta, quae SERENISSIMUS PRINCEPS meus dono tibi mittit. Equidem nostra tantum abest, ut meatibus medullaribus careant, aut, ne reliquas Kircheri regulas omittamus, nullo ordinis nexu inter se jaceant, nihilque ossium organizatorum contineant, ut potius ea omnia ibi luculentissime exstent omniumque oculos incurrant. Quaecunque enim in Elephanto sunt ossa concava & fistulosa, medullisque referta, ea in nostro etiam sceleto paria faciunt: nec turbare nos debet exertorum dentium soliditas ad eam usque partem, qua in maxilla figuntur, quippe in maximis nativis etiam deprehensa. Omnia porro isto ordine inter se connexa sunt,quem natura requirit, situ violento & extraordinario non impedita. Ossa, quae Kircherus organizata vocat, & inter mineralia antri Panormitani ossa frustra quaesivit, in nostro sceleto, ne minimo quidem excepto, quod ex reliquiis colligitur, perfectissime comparuerunt. Cranium sane cellulis pro vasis nervisque transmittendis curiosissime distinctum est, nec cavitate cerebri, medullaeve spinalis processu destituitur: dentes exerti nativum colorem, laevorem, strias, tubulos, interstitia sive cortices, referunt, imo dexter ab animali vivo limatum se prodit; maxillares descriptioni Raianae optime convenientes sua gaudent gomphosi, seu cavitatibus sinubusque, quibus maxillae inserti fuerunt, medulla rubicunda petrefacta adhuc repletis. Vertebrae colli acuminato vertice praediti, & ossa tarsi, sibi invicem respondent: capita maxima seu globi acetabulis suis, costae spinis dorsi juncta fuerunt. Nec plura ex praecedentibus repeto, cum haec altius expensa cuilibet persuadeant,non posse naturam ludentem sibique relictam, nec animali, cujus partes sunt, concurrente, corpus ejusmodi organicum omnibus numeris ~ formare: aut si quis regerere voluerit, dari nonnulla unicornua fossilia vulgo dicta & mineralia, quae fistulosos meatus habent, illi ex Kircheri principio in ipsa experientia ~ facile reponerem, fossilia isthaec non ex mineralium, sed animalium genere esse,contrariam sententiam probandi onus eidem relinquens. Invictum enim argumentum est, quod in Conjecturis de antiquissimo statu Helmstadii pag. 13. proponit Conringius: Posse vero naturam, relictam sine omnibus adminiculis, ossa undequaque perfecta condere, qualia in faetu primum conformantur, deinde in adultis diuturna nutritione animali perfici solent, id vero est ~ ~ ~. Eoque solius naturae luxuriantis lusui tribuere, confectionem tot in usus (767) usus vitae conformatorum & omnibus modis absolutorum ossium, utique sine nota summae absurditatis ~ licuerit. Accedit alterum argumentum non minoris ponderis, quod eodem loco Kircherus nobis suppeditat, dicens, margam pro diversa cavitatis seu matricis in terrae visceribus dispositione, diversa ossium simulacra producere. Licet itaque in arenis Tonnensibus margam succumque seu aquam lapidescentem, quae Kirchero fluor nitrosus audit, recondi facile concesserim, tamen quis unquam sibi imaginabitur, cavitatem seu matricem ita ibi olim dispositam, ut sceleton elephanti situ extraordinario supra descripto injectum repraesentarit, quam postea marga fluens fortuito deprehensam repleverit, temporisque successu in ~ excreverit molem? Certe influit eadem natura, eadem materia, idem calor, idem humor, idem fomentum terrae, eadem generandi ratio, sed diversissima producta sunt pro diversitate ossium elephanti genuina; quatenus sunt in capite cellulis dictincta; in dentibus maxillaribus vitri instar dura & candentia striis undulatis praedita; in cornubus sive dentibus prominentibus laevia, flavescentia, in cuspide limata, striata, tubulis ac interstitiis conspicua; in reliquis ossibus porosa, & plane ad normam rationemque corporis organici formata? Quis inquam, rebus sic stantibus illam in sententiam se unquam abduci patietur? Nonne multo est verisimilior altera Anselmi Boetii de Boodt,Rudolphi II. Imperatoris Archiatri, in Historia Gemmarum & Lapidum lib. II. Cap. 242. qui postquam docuerat, margam lapidescente & subterranea aqua fluente irrigatam vel solutam, lactis instar fluere per terrae cavitates, absorptaque serosiore aquae parte, crassiorem cavitates implendo sisti, & absumto humori omni coalescere, lapidisque formam & cornuum pr ae se ferre, quae Kircheri aliorumque communis est opinio, subjicit: Verum si lacteus hic humor non in cavitatem, sed in lignum aliquod vetustate arefactum ~, illiusque corpus jam leve & porosum subeat, tandemque vel ~ aquae tenuioris portione crassior remaneat, tandem coagulata lignum transmutat ejusque partes sibi assimilat, it a tamen, ut species ligni nosci & interdum odor ~di possit. Quod ligno contingit, id etiam ~ ~ dentique Elephantis aliisque ~ partibus, si in hujusmodi loca decidant, contingere ~. Hinc fit, cornua ista fossilia inter se multum differrere, & ~ eandem faciem ostendere, ~ ~ dentes, tibias maxillas, aliasve Corporis partes referre. Hanc sententiam proxime ad veritatem accedere ~ Olaus WorX x x x x 2 mius (768) mius in Museo pag. 54. Quid igitur vetat, epicrisi horum Doctissimorum Medicorum acquiescere, modumque, quo in petram conversa sunt ossa elephanti Tonnensis, verbis eorum exprimere praesertim cum non solum dentes elephantis, sed alias quoque partes quadrupedum, (quidni & omnium maximi?) hac ratione mutari posse disertissime fateantur? Devenerat igi ur quovis modo ac tempore, (de quo infra dispiciemus) in collem arenosum Tonnensem ~, cujus ossa temporis longitudine arefacta calcinavit ignis subterraneus, eaque jam levia & porosa subiit lacteus ille margae humor, & exhalata aquae tenuioris portione crassior remansit, [cujus particulas in ossibus porosis ob majorem albedinem ab eorum substantia facillime discernere licet,] & tandem coagulata totum Elephanti Sceleton transmutavit ejusque partes sibi assimilavit, ita tamen, ut species ossium interna & externa nosci & forte etiam odor deprehendi possit. Ultimum de odore subdubitans adjeci, quoniam tentare nondum licuit. Si tamen Boetius odorem intelligit,quem ligna & ossa petrificata in furno Chymico spargunt, id de novissimo examine adseverare possum, quod nares propius admoventium idem prorsus adflaverit odor, quem ossa cornuaque adusta dare solent. Aliquot eboris sive dentium Elephanti fossilium exempla protulit Bartholinus postremo de Unicornu capite, in medio quidem relinquens, num dentes fuerint in lapideam duritiem compacti aetatis moraeque ambitu, an ex prima lapidum mole in certam tantum dentis cornuve figuram effecti a Natura; fassus tamen, utrique suam esse rationem, si alterutrum nolis; neque spernenda petrefactionis exempla causasque adjiciens. Ad eundem modum haesitabundus pronuntiat de dente maxillari elephantis, alteroque Rosmari in petram seu silicem conversis, To. I. Actorum Philos. & Medicorum Hafniensium pag.83,84. nostram tamen sententiam diserte amplectitur alioque Rosmari dente illustrat Medicus Islandus,Arngrimus, in iisdem Actis To. IV. pag. 182. Eidem apertius favet Antonius de pozzis, Archiater Caesareus in epistola ad Lambecium,quam ipse Lambecius una cum figura dentis Elephantini maxillaris, Tomo VI. Commentariorum de Bibliotheca Caesarea appendit pag. 315, 316. Is enim non solum dentem istum, sed & femoris tibiarumque ossa Badenae reperta pro veris elephanti, sed petrefactis habet, addito ratiocinio: quod si lapideam ~ naturam, hoc accidit a terrae, cui sepeliuntur, occultis conatibus, quae suo (769) suo concentrato archeo semina ~ lapidificationis atque indurat. Plura ejusmodi ossa elephantina petrefacta in Romanis cimeliis adservari ex Celeberrimi Ciampini observatione colligo, quam in Ephemeridibus Naturae Curiosorum an. 1688. pag. 446. deprehendi. Refert enim ossa quaedam mirae magnitudinis effossa, semoris, scapulae & vertebrarum quinque, inter quas erat illa cervicis, quae pondere simul 180. libras Romanas excedebant; & a plerisque pro giganteis habita, cumque aliis ejus nodi in urbis Cimeliis, Chisiano praesertim, collata, omnium maxima erant. Dubio autem exorto, an revera Gigantis, aut potius Elephantis essent, ad eruditum amicum Florentiae commemorantem datae fuerunt literae, ut exemplar sceleti Elephantis, qui in celebri Mediceorum Museo visitur, mittere non dedignaretur; qui petitioni benigne annuens, optatum transmisit exemplar, quare facta cum ossibus collatione unanimi consensu judicatum suit, tam illa noviter reperta, quam in cimeliis asservata Elephantum esse, & pro certo habuimus, illorum elephantum fuisse, quorum Plinius lib. VIII. cap. 2. & 6. meminit. Addit Ciampinus, varia deinde alia ossa lapidefacta dentesque fossiles collata fuisse. Non diffiteor, OPTIME MAGLIABECHI, cum mihi de ossibus Tonnensibus cogitanti haec in mentem redirent, primum inde ortum consilium, rem totam tibi exponendi, quod spe tenerer haud infirma, litis Romanae sceleto Mediceo seliciter sopitae exemplo nostram quoque terminari posse. Ratum interim firmumque esto, sceleton elephanti Tonnensis pristinam ossium naturam calcinatione subterranea, philosophicae analoga, maximam partem perdidisse, adeoque ossium calcinatorum instar friabile esse, ac insigni adstringendi robore pollere. Equidem si ebori nativo adstringens vis est, quae tamen gustu non percipitur, ut Aldrovandus adnotavit; quidni ea potius se exerat linguaeque adheareat in ebore, tot annis in terrae gremio latente, calcinato & maximam partem petrefacto? Neque enim ossa nostra in lapidem ita conversa sunt, ut nulla osseae naturae intrinseca remanserint indicia, quae examine chymico per ignem instituto extorqueri possint. Id sane cum apud nos susciperetur, non solum in vase fictili, quod Retortam vocant, remanserunt frustula ossium injecta, & colorem figuramque spodii, & odorem ossis cornuque adusti manifeste referentia; sed etiam phlegma vitreo vase, cui Recipientis nomen, exceptum, ~ volatile gustu, & oleum pinguedine tenui innatante prodiderunt. Postea particulae istae ossium (770) ossium in figuli fornace fortius calcinatae, albo colore praeditae tubulos striasque dentium elephanti aperte monstrabant; tum elutriatae & inspissatae, ut Ohymicorum vocabulis utar, tam in sedimento seu lixivio sal crystallinum continebant, quam in phlegmate saporem multo acriorem linguae gustandum praebebant, oculis jucundo spicularum salinarum innatantium spectaculo relicto. Quae omnia quidem ex ossibus cornubusque animalium quotidie eliciuntur, nulla tamen hujus generis ex lapidibus, margis aut osteocollis erui possunt, cum lapides ne calcinari quidem sese patiantur, sed in calcem igne degenerent, cujus rationem Kircherus lib. X. Mundi subterranei cap. IV. in exigua humiditate quaerit, qua fit, ut partes spirituosae lapidum ob sulphuris pinguedinem partes fixas in calcem resolvant. Quis igitur amplius dubitaverit meae subscribere sententlae, faterique, vera elephanti ossa Tonnae reperta, sed igne subterraneo, quem satis prodit odor sulphuris terrestris in phlegmate residuisque particulis, calcinata, & maximam partem petrefacta? quae caussa est, quod nec sal volatile nec oleum ea quantitate sperare inde liceat, quam ossa recentia suppeditant; idque magis, cum in his etiam ex Medici Angli, Cloptoni Havers, in novissima Osteologia observationibus, sal volatile vix trigesimam; oleum non multum ultra vigesimam quartam ossium partem constituant; tantillum vero in ossibus lapidefactis fere absorptum ejusque vix superesse vestigia, quis iverit inficias? Caeterum alius nonnullis eximendus restat scrupulus, qui negant, ullum in ~ natura elephantem unquam fuisse, cui tantae magnitudinis ossa conveniant. Enimvero hos ego jubeo securos esse & Indiae Africaeque itineraria adire, in quibus non solum tantae, sed majoris etiam proceritatis elephantos reperient. Hibernicus quidem Moulini, ad cujus normam nostrum saepius exegimus, vix major fuerit Antuerpiensi, quem Goropius Becanus apud Aldrovandum accurate dimensus est, ejusque altitudinem octo pedum reperit. In sceleto autem Hibernico longitudo ossis innominati est 25. femoris 28. & tibiae 19. digitorum, qui simul efficiunt 72. digitos, sive sex pedes: his duos addo pedes pro explendo spatio, quod plantae pedum, curvatura ~, cartilagines, caro denique & cutis requirunt, indeque colligo, quam dixi, Hibernici elephanti octopedalem altitudinem. Cum vero collatio supra ~ docuerit, Tonnensis ossa ad minimum altero tanto majora suisse, inde simul (771) simul consicitur, sedecim circiter pedum altitudine illum eminuisse: haec autem tantum abest, ut insolita sit, ut potius Julius Caesar Scaliger Exercitatione 204. eandem diserte notaverit,ex Indicarum navigacionum scriptoribus referens,elephantos senum denum pedum excedere proceritatem. Sed dantur longe majores. Joannes Jacobus Saar in Itinerario refert certum mensurae genus, Gobdel appellatum, tres partes ulnae (Norinbetgensis, ut arbitror, propter auctoris patriam) aequans, & trecentorum sive quadringentorum Imperialium pretio aestimatum, cui vendibiles insulae Ceylon elephantos subjiciunt, altitudine septem, octo, novem, decem, & undecim Gobdel: neque majores visos sibi esse. Ulna autem Norinbergensis quatuor circiter digitis superat duos illorum pedum, quos hactenus adhibui: unde sequitur, mensuram Gobdel circiter esse 21. digitorum, adeoque maximum elephantorum Saario visum plusquam novendecim pedum altitudinem habuisse. Philippus Pigafetta in descriptione regni Congensis Africani fidem facit, vestigia maximorum ibi elephantorum in diametro quatuor spithamas, quae duos pedes & octo digitos referunt, excedere; in elephante Antuerpiensi calcis sive plantae imae diameter pedis unius & duorum paulo plus minus, digitorum erat: collato utroque diametro deprehendemus, maximorum in Africa elephantum altitudinem octodecim pedes superare. Sed inde simul liquet, hodienum elephantos Indicos Africanis majores esse, quod Aldrovandus & Bochartus ex antiquis probant scriptoribus. Nec dubito, quin ex India fuerit allata cost a elephanti, quae in Anatomico Academiae Leidensis Theatro ostenditur, juxta exteriorem flexuram octo admodum pedes longa, & ubi spisissima est, circa ossis sterni commissuram, pedem unum cum tribus unciis circuitu suo implens, a Theodoro Ryckio in Oratione de Gigantibus descripta: at longissima elephanti Hibernici costa vix 32. digitorum erat; cumque octo pedes 96. digitos contineant, sequitur, elephantem istum cujus costa Lugduni Batavorum servatur, 24. pedes altitudine aequasse: ac tales profecto ad minimum fuerint elephanti Cosrois, Persarum Regis, ab anonymo Arabe apud Bochartum celebrati: nonnulli duodecim cubitos proceri erant, quod valde rarum est; quia plerique non superant septem cubitos. Si cubitus in sensu vulgari apud nos accipitur, vix duos pedes, i. e. 24. digitos aequat, eoque pacto hi elephanti ejusdem cum Leidensi fuissent proceritatis: sed mihi videtur Cosroes elephantos suos dimensus (772) mensus antiquis Persarum cubitis, a Golio in Notis ad Alserganum pag. 74, 75. ex scriptore Arabe Geodaetico explicatis, quorum singuli digitos 27. comprehendebant: hoc autem modo quilibet istorum elephantum fuisset altitudine 27. pedum. O stupendam vereque rarissimam & regio stabulo dignam illorum proceritatem! quam quicunque consideravit, Tonnensem nostrum, plusquam dimidia parte minorem, non adeo mirabitur. Verum unde tandem in has terras, collemque hunc arenatium pervenit elephas hic, solito saltem major? Haec sane quaestio, ERUDITISSIME MAGLIABECHI, plurimas curiosorum conjecturas peperit, quorum alii a Romanis mercatoribus, alii ab Attila, alii a Carolo Magno, alii a Comitibus Glichensibus, alii superiori demum saeculo, in hanc regionem delatum tumulatumque finxerunt. At praeterquam, quod earum singulae suis laborant difficultatibus, quas nunc enarrare supersedeo, omnes certe variis argumentis simul infringi possunt. Cujusmodi est, quod eboris usus antiquissimus credere non permittit, defosso ibi elephanto dentes praestantissimos ac longissimos haud fuisse ademtos; nec tantae proceritatis bellua ex India vel Africa facile transferri antiquioribus temporibus, aut recentioribus circumduci potuit, & ab aliis observatum est, non seniores aetate, sed juniores, in Europam deportari; multo minus quisquam in mortui elephantis gratiam tantae profunditatis, 24. pedum, soveam fieri curaverit. Maxime autem illis adversatur ipsa montis arenosi ratio, quae diligentius inspecta nunquam se perfossam & deinceps rursus repletam manifestissime prodit. Primum stratum suppeditat humus atra quatuor pedum; succedit glarea friabilis duorum & dimidii pedis, cujus medium osteocollae tofaceique lapides duorum pedum altitudine explent, ut & sub ea dimidii pedis spatium: sequitur argilla arenosa sex circiter pedum, in qua iterum osteocolla duorum digitorum, & infra unius pedis altitudine occurrit: hanc excipit alterum glareae stratum sex circiter pedum, eique demum subjacet arena alba & pura, cujus profunditas nondum explorata est, quod in ea vix tres pedes effossa elephanti sceleton apparuit. Enimvero si unquam perfossus injectoque elephante repletus iterum fuisset hic collis, minime strata stratis ordine imposita, ~ omnia illa arenarum genera terrae nigrae permixta inveni~ ut quotidie in tumulis fodiendis fieri solet: multo minus to(773) tofacei lapides in hanc duritiem coalescere, aut osteocollae radices suas venasque, per totum montem ad ipsam usque superficiem conspicuas,spargere,tantave quantitate crescere potuissent, ut statim in medio primae glareae, quae atram ~ proxime contingit, duos pedes, & sub ea dimidium explerent seque inferius in argillam arenosam extenderent, spatium duorum digitorum & sub ea pedis unius occupantes. Nihil igitur superest, praeterquam universale diluvium, in quo ~ cum aliis sui generis diversique animantibus elephas noster,undisque immanibus raptus & jactatus, aquis tandem decrescere incipientibus sundum petiit, cui aquae ista diversarum arenarum strata induxerunt, iisque in superficie exsiccatis atra tandem humus sensimaccrevit. Quemadmodum enim diversa arenarum strata satis probant, collem Tonnensem ex diluvio originem trahere,ita altitudo terrae nigrae idem confirmat. Utrumque brevitur ostendendum mihi video. Prius faciam praeclaris observationibus, a Nicolao Stenone, Medico apud Vos quoque celebri, in Dissertatione de capite canis carchariae dissecto, quam Myologiae Specimini adjecit, suppeditatis,quas tamen omnes describere vetat epistolae ratio. Loquitur quidem ille praecipue de aquatilium animantium partibus,uti sunt ostreorum testae & similia, cum ex terris eruuntur; sed nihil prohibet, de terrestrium quoque animantium partibus eo modo effossis idem ~ Etenim colli Tonnensi applicari planepossunt, que Steno refert de terra, unde corpora haec eruuntur. Nam & iste quibusdam in locis durior est, tophumque & osteocollam continet, in aliis mollior, argilla sabuloque refertus, compositus ex stratis sibi mutuo impositis, & ad Horizontem obliquis. Bene autem arguit Steno, terram mollem spectat, cum eo molliora sint corpora illa, (nos elephantis nostri ossa subaudiamus) minusque contactum ferant, quo profundius latent; tantum abest, producat ea terra, ut potius eadem destruat. Nec est, quodquis credat, ideo molliora ea esse quia necdum perfecta sunt; quae enim mollia sunt, dum generantur, quodam quasi glutine unitas inter se partes continent, [ut videre est in recentibus pinearum & amygdalorum corticibus,] at haec corpora omni glutine priuata in pulverem dilabuntur, adeoque mollities ea destructionis, non productionis, argumentum videtur. Quae in sequentibus disputat Steno, terram istam non fuisse compactam, cum praedicta corpora ibi producta sunt; eamque aquis olim non solum tectam, sed plane immistam imo pro aquae sedimento sensim congesto habenY y y y y dam (774) dam esse,nullo negotio ad collem Tonnensem referri possunt: mihi tantum excerpere quaedam placet ex pag. 211, 212. Quod argilla, & sabulum aquae vehementius agitatae immisceantur, praeceps torrentium per id generis terras prolapsus, & aquarum a ventis agitatio notius reddidere, quam quod pluribus exponi mereatur. Nec probatu dissicile est, in aquis stagnantibus, imo in simpidissimis aquis, sabulum, argillam, & tophos, omnisque generis solida saepius delitescere. Quis ergo amplius dubitaverit, collem Tonnae arenarium ex diluvii sedimento superesse? Plura hanc in rem ex terrae visceribus petita argumenta suppeditat Jacobius Grandius, Medicus Venetus, in epistola de veritate diluvii universalis, & testaceorum, quae procul a mari reperiuntur, generatione, e quibus tantum tria priora excerpere juvat. In multis montibus altissimis, non solum Europae & Asiae, sed etiam Africae & Americae, extant certa uestigia maris, quod illic sedimenta deponens strata produxit uniformia, & borizonti parallela, quod nulla ratio suadet contingere potuisse, nisi tempore diluvii universalis. II. Idem testantur longissimi terrarum tractus, obducti variis collibus arenosis, ex allventis & turbidi fluidi sedimento ortis, & magnam cum maris fundo similitudinem habentes. III. Magnae ~turae montium, fluminum atque torrentium corrosione factae ostendunt diversa solida ex affuso & supernatante fluido diversis modis diversa corpora comprehendente atque lapidescente producta. Itemque varia sedimenta sibi invicem imposita, veris Conchis, & aliis ma~ abundantia. Reliquas diluvii demonstrationes physicas a Grandio allatas silentio praetereo, de ultima tantum ex fosssione puteorum Mutinensium monens, idem argumentum novissime prolixius tractasse Bernardinum Ramazzinum, Medicum Mutinensem, peculiari de fontium Mutinensium admiranda ~ Tractatu, quem Celeberrimi Actorum Lipsiensium Collectores ~ tuo acceptum ferentes, Calendis Novembris, an, 1692. prolixius recensuerunt. Caeterum de atra humo post diluvium terrae adnascente, multa peculiaria observavit Olaus Rudbeckius, Medicus ~, Tomo I. Atlanticae Cap. VI. quae aliis quoque doctissimis probata viris, nunc transcribere nihil attinet: ad nostrum tamen collem arenarium si applicare placuerit, sciendum prius est, in illis quidem sylvae Thuringicae montibus, qui metalla continent & ex durissimo constant saxo, atram istam humum duorum cirter pedum deprehendi, multoque tenuiorem pro montium declivitate: aliis vero in locis quatuor pedes aequare vel excedere, (775) dere, cumprimis in vallibus, que illam pluvia ex montibus ad se derivatam exceperunt. Quod uti facit ad Rudbeckii desiderium, altitudinem nigrae terrae in regionibus Suecia calidioribus & pluvia copiosiori irrigatis nosse cupientis, ita vicissim ostendit, altitudinem ejus quatuor pedum in colle Tonnensi a diluvii tempore haud frustra derivari, indeque evinci, nullum elephantem ibi postea sepultum esse. Quid autem vetat, his exteris Medicis Germanum jungere, Hermannum Conringium, qui in Cunjecturis de antiquissimo statu Helmstadii & viciniae, nostras quoque regiones diluvio inundatas probaturus, triplici potissimum argumentorum genere pugnat, ex marinis conchyliis, ossibus belluarum, & arboribus sive integris sive partibus, quae cum in altissimis montium jugis, tum sub terra locis prosundissimis reperiuntur, petito: nec ea inter praeterit sudem in sepis usum paratam, cornu item uri, quae Thuringi profundissimis saxorum cavernis repererunt, quorum istam Salzae, quae vix unius horae spatio Tonna distat hoc in monte Seebergensi, Gothae nostrae vicino (unde etiam conchylia elegantissima eruuntur) exstitisse memorat Albinus in Misnensium montanorum Chronico Tit, XXII. n. VII. quibus addi forsan merentur arborum folia,lignorum fasciculi,& spicae culmis adhaerentes, quae omnia petrefacta in lapidicina Tonnensi, non admodum procul a monte nostro, reperta sunt. Singula: ~ quoque est Contingii observatio,his verbis pag.37. expressa: Sunt porro arbores illae fere omnes uno quasi eodemque collocatae situradice nempe inter septentrionem & occasum, cacumine inter orientem & meridiem porrectis: ~ causam non profecto ulla veresimilitudine dixeris jocantem naturam. At prostratas arbores a paludosa terra, per Oceani septentrionalis caecia aut cauro ventis agitati superjecta, id saltem quam simillimum est vero: Praesertim quum ex illa caeli plaga & illis ventis saevientibus, bodieque omni Germanicae maritimae orae pericula inundationum plerumque creari soleant. Novum hinc meae sententiae accedit argumentum, quoniam elephas noster ~ sua versus ortum ac septentrionem protendebat; & quanquam id paullo diversum videtur a Conringiana, notandum tamen est, tantam belluam mari abreptam sese varie mouisse, arbores autem eodem, quo prosternuntur, situ obrutas jacere. Caeterum elephantem undis immanibus agitatum non mirum est, situm plane extraordinarium violentumque tandem acquisivisse ejusque membra putrefacta latius extensa: nec alia sorsan de causa dentes exerti sive cornua ~ (776) introrsum recurvata fuerunt, quanquam eorum situs in delineatione capitis Hibernici apud Moulinum Tab. II. Fig. III. similis fere deprehenditur, accuratius procul dubio expressus, nisi pleraque eorum pars adusta fuisser;ut proinde potius a morte vel putredine,quam undis fatalibus id derivandum videatur. Sed haec omnia TUO, MAGLIABECHI ILLUSTRISSIME, ac per TE aliorum in italia praestantissimorum in omni scientiarum genere Virorum judicio lubens meritoque submitto, selicem me praedicaturus, si hanc epistolam cum iisdem, CIAMPINO praesertim, inter praecipua Gentis vestiae lumina splendente, ~, eorumque sententias ad ~. Sed amplius progredior, collationemque cum sceleto vestro Florentino instituere cupio: & quoniam tantis locorum temporumque intervallis sejuncti ~, ur exemplar, quale Ciampinus a vobis impetravit, sperare nequeam maximo saltem studio oro & contendo, ut omnium ossium dimensiones accuratissime excipiantur, cumprimis capitis & dentium, tam exertorum, quam maxillirium; horumque simul numerus, illorum vero situs & origo, an ex cranio vel maxilla tantum superiori prodeant, & quousque cavi sint? exploretur; denique an sciri possit, quot ~ fuerit elephas vester, quantae proceritatis, & quando cultro anatomico subjectus? Tandem cum Bartholinus extremo de Unicornu capite laudet interalia Serenissimi MAGNI DUCIS FLORENTINI, summi omnis litteraturae Maecenatis Museum, tanquam dentium ossiumque in lapidem mutatorum frequentia admirandum, eorum quoque rationem cognoscere gestio, ac TE favente me impetraturum confido. Habes votorum meorum summam, VIR CELEBERRIME, quae si expleveris, & mihi, & curiosis omnibus rem facies longe gratissimam. Tuoque nomine dignissimam. Vale. Gothae Quinto Nonas Maias, M DC XCVI. The Author of this Letter has favour'd the Royal Society with some pieces of the Bones of the Sceleton of this Elephant, viz.part of the Skull,wherein appear its Cells, some of the Teeth both of those that grind, and such as are called Elephants Teeth or Ivory, with some other pieces of Bones, all which they found agreable to his Description, and ordered they should be carefully preserv'd in their Repositery. London: Printed for Sam. Smith, and Benj. Walford, Printers to the Royal Society, at the Princes Arms in St. Pauls Church-Yard. 1697. 