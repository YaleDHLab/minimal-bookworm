Some Animadversions, written in a Letter by Dr. John Wallis, on a printed Paper, entitul'd Responsio Francisci du Laurens ad Epistolam D. Wallisii ad Cl. V. Oldenburgium scriptam.* * See this Epist. num 34. Trans p. 654. Epistolam tuam, Vir Clarissime, quae Du Laurensii impressam chartam (quae (745) (quae me spectabat) habuit inclusam, accepi hodie: cui & statim respondendum censui; neque enim deliberatione opus est. Expectabas Tu a Me non ita pridem literis tuis, ut, quid Ego de Du Laurensii libro tum nuper edito (quem cum iis literis in eum finem mittebas) sentirem, Tibi paucis exponerem. Quod cum Ego privatis ad Te literis fecerim (quippe hoc an ico expetenti negandum non putavi) Tu harum partem aliquam typis vulgandam paulo post curasti (eam nempe, quae illatam mihi injuriam expostulabat) reliqua, in sui, credo, gratiam, reticendo. Haec homini bilem movent. Quibus Ego haec summatim repono, tum mihi fuisse liberum, amico expetenti, libere, quid sentirem, exponere; tum & Te arbitrio tuo usum esse. Speciatim vero, quod injuriam spectat, quam mihi factam querebar, dum me tanquam Thrasonem aliquem inducit, Problema leviculum (& quidem, prout ipsius verbis, exponitur ridiculum) totius Europae Mathematicis proponentem; quo de me triumphum ageret, monstrando, quam ille potis sit solvere. Non diffitetur errasse se; (& quidem res ipsa clamat; quippe non Ego, sed Montfertius nescio quis Gallus, illud quod innuit Problema Anglis proposuerat, quod varii variis modis solutum dederint; inter quos & Ego.) Hoc tantum causatur, quod Amicus quidam tale quid (non dicit, id ipsum) ipsi retulerat. Sed quorsum est, ut Amicum advocet, cum, quid Ego ea in re fecerim, jam palam prostet in scriptis meis editis. Et quidem suspicor suum tale quid, quod ab Amico acceperat, non aliud fuisse, quam hujusmodi Problema in scriptis meis a me solutum:extare; pro quo Ille (pari ac in reliquis negligentia) a me propositum substituit, additque de suo, Totius Europae Mathematicis, quo & jactantior Thraso, & Triumphus suus sit illustrior. Ut ut sit, hoc eum male habet, quod non simpliciter negaverim, me istius Problematis authorem esse, sed (quod garrulitatem vocat) mea verba cum suis juxta-ponendo, ostenderim, quam mihi manifesto fuerit injurius. De caeteris autem, non placet ei, quod de suis Ego censuram instituerem, h.e. nollet, ut Ego tibi petenti dicerem, quid de Libro edito sentirem. Sed quidni liceat? Nam & idem alios sentire, Tu etiam nosti. Male etiam eum habet, quod censuerim, plus fronte eum polliceri quam opere abselverit; (nempe hoc mollius sonare putaram, quam si dixissem, Parturiunt Montes, &c.) Sed& Tu alios juxta mecum sentire, Fastuoso titulo librum haud satis respondere, non ignoras, nedum in exauctorati Euclidis vices successurum. Neque prius illis fidem faciet, rem secus esse, quam viderint, Genuina Matheseos Principia & Element a vera quae hucusque nondum traditae insinuat, ab ipso felicius tradi, quam ea tradiderint superiores. Dixeram, partem magnam ex Oughtredi meisque scriptis (ut ut neutrius meminerit) desumptam VIDERJ, (nempe propter multa, quae nobiscum habet communia, & peculiares loquendi formulas, ipsaque eadem symbola passim retenta;) item ex Vieta, Schotenio, aliisque ab eo editis, quorum & subinde meminit. Sed quo animo quove consilio haec dixerim, dicit se Nnnn 3 plane (746) plane non capere. Dicam (imo res ipsa dicit, quippe hoc inde directe sequitur) nempe ut ostenderem Tibi, sua non esse Nova omnia, & hucusque nondum tradita. Rem ipsam quoad caeteros agnoscit (quibus & Hariotum accenset;) Mea tantum scripta dicit se non legisse; quod excusatum petit. (Esto. & habeo excusatum: At interim non eo magis inter hucusque nondum tradita, censenda erunt, quod ipse non legerit.) Et quidem, Oughtredum quod spectat, enumerat aliquam multa, quae jam fatetur ex ipso quasi verbatim variis in locis transcripta; atque excusatum it, quod Authorem non nominaverit: (Unde me conjecturam non temere fecisse, satis constat.) Sed negat ea partem magnam ((respectu totius) dicenda esse. (Patior itaque, ut pro parte magna, modo id dictum malit, partem potissimam rescribat.) Verum Ego, non numero verborum,sed rerum pondere, partem magnam aestimo; nec ea tantum ex Oughtredo desumpta videri existimo, quae totidem verbis apud eum extant, sed totam eam doctrinam,utut aliis verbis expositam, quae ab ipso jam ante multos annos tradita fuerit, quamque ex eo hausisse videri possit hic Author; licet hic pluribus forte paginis, quam ille lineis, rem eandem explicaverit. Id itaque dictum velim, Magnam partem earum RERUM, quae hic traduntur, apud Oughtredum (ne & mea scripta interponam) vel totidem verbis extare, vel verbis tantundem significantibus, vel inde posse levi negotio deduci; ut non pro Rebus hucusq; nondum traditis censeri debeant. Sed & hinc desumptam (remipsam quod spectat, licet variata nonnunquam verborum formula) vid ri, propter easdem non raro peculiares loquendi formulas retentas, ipsaque eadem non raro symbola. Quae quidem aperta sunt vestigia,unde haec desumpta sint, ut jam non possit ipse non fateri, ut ut nomen prius reticuerit. Atque eadem, servata proportione, de caeteris, quos dixeram, intellige. Non enim Ego utrobivis intenderam crimen Plagii (quod ipse amoliri vellet) sed ut tibi dicerem quod res est, Principia sua, quatenus sana sunt, tum & aliis fuisse pridem cognita, tum & ab aliis dudum tradita, rem ipsam quod spectat, ut ut sub aliis verborum formulis; neque jam primitus detecta, atque hucusque nondum tradita. Sed & Tibi digitum intendi, apud quos Authores haec eadem negotia reperias ipse, & quidem, prout Ego sentio, non minus feliciter exposita. (ui sententiae concinit, quem ad me de illo characterem scripto misit Vir quidam Mathematicus, Tibi non ignotus (Du Laurensio, credo, non inferior) priusquam Ego librum videram, nec interrogatus quidem: Algebram (inquit) Du Laurensii, ad D. Oldenburg transmissam, vidi: qui autem Tua, Cartesiique & hujus interpretum scripta viderunt, Authorem, crede, hunc non sunt admiraturi: Quasi quidem Ego non tam Censere dicendussim, quam Cons ntire. Sed conqueritur porto, quod dixerim, inibi reperiri aliqua parum sana, & minime accurata multo plura. Quorum alterum jam fatetur ipse (ut non Tibi fuerim hac ex parte iniquus Judex) alterum non-dum. Neque tam conqueritur quod haec censuerim, quam quod hujus censurae causas in publicum non protulerim; quippe sihoc fecissem, tum de publico, tum de seipso, (747) ipso, gratiam (inquit) meruissem. Hoc autem crimine tuum est me levare. Rogatus enim a Te sententiam, Ego datis ad Te literis, & quid censerem, paucis indicavi, & cur ita. Addebam scilicet (non quidem justam totius libri confutationem, neque enim id agebam; sed) pauca specimina eorum, quae cursim legenti occurrebant vel parum sana, vel minus accurate dicta, Quo autem consilio Tu, cum partem horum in publicum emiseris(quo forte illatim mihi injuriam utcunque elueres) reliquum reticueris (quod in illius gratiam factum putaverim) Tu melius noveris. Quoniam vero & ille hoc expetit, per me licebit, ut tota Epistola, prout scripta suerat, quae & tuae potestatis, (utpote ad Te scripta) facta est, simul prodeat, ut judicet Orbis literatus, num non justas habuerim ita censendi causas, ut ut stricturis brevibus insinuatas; atque resciscat ipse, postquam iram decoxerit, quam inibi & libere & candide egerim; libere tecum, & cum illo, satis candide. Novas ego jam non adjungo, tum quod liber ipse mihi nunc prae manibus non sit; tum, si esset, non nova hanc ob causam recensione censerem indigere. Neque enim mihi tunc erat in animo ad vivum omnia resecare, necdum est. Id olim forte fiet, si necesse videbitur; quod non fore autumo, quippe non tanti res est. Quod ad Problema spectat, quod a me Freniclio, ut difficile, propositum innuit, atque ab ipso solutum; rem secus atque est narrat. Patet utique, Scriptis editis, neque Freniclio a me propositum fuisse, neque ut difficile, Problema quod insinuat, aut etiam ut magni momenti; sed apud alium (cum Ego de Freniclio nihil inaudiveram) obiter insinuatum, tanquam Fermatiano simile; (Vid. Commercium Epistolicum pag. 35.lib.4. & seqq.) Quod autem Ego Problema meum depreciatum iveram, arripuit Freniclius, sponte sua, ut satis elegans, & solutione sua dignum. Quae quam aliena sint ab iis, quae hic narrat Du Laurens, cum ipse videas,non possum non rogare, ut imposterum velit ille in Historicis enarrandis fidelius agere, atque in tradendis Mathematicis accuratius. Opprobria, reliquamque quam habet maledicendi copiam non attingo, quoniam haec non aliud demonstrant magis,quam impotentem scribentis animum, & me minus, quam illum,feriunt. Tu interim, Vir Clarissime, vive & vale. Tuus, &c. Oxonii, 2 Julii, 1668. Although the Publisher wished very much, that he might not be necessitated to say any more of this subject, after he had (what he thought Justice required of him) made publick Doctor Wallis's Vindication of the Injury done him in the End of Monsieur Du Laurens's Book, here in debate; yet, since this Author in his printed Letter, mentioned in the Title to the precedent Animadversions, presseth hard to know the Reasons of the Doctors Cen(748) Censure, which, en passant, he thought fit, being desired, to give of that Book, and maketh the Omission thereof the chief ground of his Complaint in his said Letters, it seems unavoidable to comply with him in that demand, and to publish, what (out of respect to the same) was supprest ever since that Vindication was printed, with which it then came joyned, as follows; --Sed revera (ut quod res est dicam) D.Du Laurens eorum, quae scribit, negligentior est, quim Mathematicum deceat. Cujus quidem specimina, ne hac vice longius petitum abeamus, in hoc Montfertii problemate, ut a D. Du Laurens exposito, satis suppetunt. Cur pro extremis Ellipseos diametris (hoc est, maxima & minima, perperam substituat, Diametris maximis (quasi in Ellipsi plures essent maximae diametri) causam desidero, quae oscitantiam excuset. Similiter; Ubi substituitur in transversa ejus diametro, pro, in Axe transverso (quasi vel Unica esset Diameter transversa, vel praeter Axes nulla; vel, in quavis indifferenter transversa-diametro assignari punctum, intelligendum esset; etiam cum, praeter Axes, nulla sit data.) Dixisset utique pari jure, ubivis intra Ellipsin assignato. quippe nullum est intra Ellipsin punctum, quod not sit in aliqua transversa-diametro. Insuper; cum imperatum sit, ut, quae Requiruntur, Numeris exhibeantur, consentaneum esset, ut & quae Dari perhibentur etiam Numeris Data essent. Adeoque pro, Datis Ellypseos Diametris maximis, dixisset potius, Ellipseos Diametris Extremis (non maximis,) per numeros designatis vel in numeris datis. Item, pro, tum assignato puncto in transversa ejus Diametro (ubi, puncto in numer is dato, minus conveniret;) potius dixisset, punctoque in utrovis Axe transverso (non transversa diametro) per suam vel a Centro, vel a Vertice, distantiam, numero designatam,assignato. Item, pro, Segmenta lineae intra Ellypsin terminatae (quod neutrum vel Lineae, vel Segmentorum ejus, extremum determinat;) dixisset potius, Segmenta rectae, Ellipsi (non, intra Ellypsin) terminatae, in puncto illo fectae; vel, Segmenta rectae per punctum illud transeuntis, huic Axi (seu Puncto) & Ellipsi interjecta; vel, rectae Segmenta, Ellipsi & Puncto illo terminata; vel, quod sit ~, quod tum rectae extrema, tum punctum Sectionis designaret; quorum neutra ipsius verbis determinantur, sed conjecturae permittuntur. Atque haec in una Propositione (eaque non longa) tam multiplex incuria, eo minus veniam meretur, quoniam Montfertii Problema, quod Du Laurens tam imperfecte recitat, multo felicius exaratum erat. quod itaq; D. Du Laurens vel in melius mutasset, vel non mutasset. Undecunque enim hoc Problema desumpserit (five ex typis edito Montsertii proplemate, five ex Wrennii solutione, typis item edita, five ex meis editis libris) non potuit non videre Problema illud felicius conceptum; fed &, quod Jean de Montfert (non Johannis Wallisius) proposuerat. Sed (749) Sed &, quae sequuntur, simili laborant negligentia. Cum enim propositae quastionis solutionem aque facilem in numeris, ac in lineis, praedicat, (adeoque peritiam'suam eo commendatam innuit, quod & in Lineis praeitare id possit) id omnino secus est. Quo enim id in lineis fiat, nihil difficilius requiritur, quam ut quis rectam ducat quae expositam in datis angulis secet; (quippe sirecta sic dicatur, quae in assignato puncto Axem ita secet, Ellipsis ipsa, absque nova constructione, segmenta determinabit.) Etiam hoc addas licet, quod, cum propositum sit segmenta reperire, processus ejus non-nisi Segmentum majus exhibet; non autem, vel minus segmentum, vel tot am lineam. Verum quidem est, Segmentum minus facile repertum iti (sed & majus non minus facile;) at quomodo id sieret, cnm hoc susceperit, innuisse oportebat. Problematis hujus ad alias fectiones Conicas accommodatio, non est nova difficultas: Idem enim processus, quem ad Ellipsin indico; etiam ad alias curvas, quarum Ordinatim-applicatae pariter innotescant, mutatis mutandis, accommodabitur; (id five intra curvam, five extra, Diametrum secet sic ducta recta.) Atque harum rerum vel modice peritus,prout casus tulerit, rem accommodabit. Nolo Tibi molestus esse tam sedula negligentiarum, quaeper totum librum occurrunt, enumeratione: Non utique Confutationem scribo sed specimina negligentiae; tantusque illarum in tam non longo Problemate numerus susficiat. Adjungam tamen pauca earum, quae in opere occurrunt, negligentiarum specimina.Pag.67. ubi, ut duas Rectas spatium non comprehendere, sic, neque duo Plana, pronunciat. Recte quidem: sed neque Plana tria; hoc utique dicendum erat. Ut enim Rectae tribus pauciores saperficiale spatium,ita nec Plana pauciora, quam quatuor, solidum concludent. Sed neque admodum accuratum est, quod proximis verbis subjangit, Plana duo non duobus locis sibi occurrere; quippe in omnibus locis istius Rectae, quae est communis eorum Sectio, occurrunt invicem; non autem extra illam. Verum (in eadem pag) quae sequitur Angali definitio, negligentior adhuc est, & parum sana: Qui definitur, Duarum pluriumve, ejusdem speciei, magnitudinum (ad unum punctum collectarum, &c.) brevissima distantia. Nam (ut de Tempore, Pondere, Viribus, &c. taceam, quae tamen ipse alibi pro magnitudinibus agnoscit, suntque, sensu Euclideo, ~ reputanda;) sumpta sensu stricto magnitudinis voce, pro extensa magnitudine corporea, agnoscit ipse, solida excipienda: adeoque pig. 89. hujus habet Retractationem. Sed &, pro ejusdem speciei, dixisset potius, ejusdem Generis (quippe hoc est quod vellet) hoc est, Magnitudinem Homogenearum. Nam linea Recta & Curva (cum homogeneae sint, seu ejusdem generis,) ut ut non sint ejusdem speciei, Angulum constituunt: sic & tuperficies specie differentes. Verum & Recta cum Plano (aliave superficie) suum habet lnclinationis angulum (non minus quam duo plana) ut ut sint Heterogenea. Oo o o Porro (750) Porro, cum Angulum sic, ut dictum est, definiverat, p. 67; subjungit, p. 68. Quodsi magnitudines illae sint duae lineae, comprehensus ab iis angulus, Planus vocabitur: quasi quidem de Triangulis sphaericis nil unquam inaudiverit; nec alius esse possit superficialis angulus, quam in Plano. Adhaec, illud duarum pluriumve, de Lineis non tuto dicitur. Trium enim linearum concursus, non angulum, sed angulos saltem duos, constituunt; non enim lineae plures duabus ad unum superficialem angulum constituendum concurrunt. Item, cum p. 67. Angulum in genere per duarum pluriumve, &c. definiverat; Angulum p. 68. una vel pluribus superficiebus comprehensum ait(& una quidem angulum verticalem Coni comprehensum;) quasi quidem una, suerit, duae vel plures. Insuper, quid demum illud est, quod per brevissimam distantiam insinuatum vult? Quippe in ipso concursus puncto, Nulla est distantia; extra illud, nulla minima: nulla utique assignari poterit, qua non sit minor: sed revera tota haec, quam de Angulo notionem concipit, est parum sana. Definiendus utique est non per distantiam seu remotionem, sed per Inclinationem. qnod ex Euclidis definitione didicisset. Deniq;(ne multus nunc sim)p.171.in duabus his Quadraticarum aequationum formulis aa-ca+dd=o,& aa+ca+dd=o; utramque radicem affirmativam esse pronunciat. quod omnino secus est. Et quidem in priore, Radix utraque Affirmativa; sed in posteriore, Negativa utraque. Atque haec quadem, ex multis pauca, si non sufficiant, ut ex ungue Leonem aestimes, plura facile congerentur. Num autem hos Incuria, an Inscitia,errores fuderit (prout ipse pag.ult.distinguit) non determino.Vale. Haec Dn.Wallisius epistola una; cui postea submisit alteram, 18.Julii ad me scriptam, quam istoc mense, ob alia, non licebat typis committere; nec quidem licet hoc ipso: ne scil hasce schedulas, publicationi variorum, idque imprimis sermone Anglico, destinatas, disceptationibus Latinis compleamus. Proxima occasione, quae idem Author porro notanda invenit vel in unico primo Capite Synopseos Laurentianae, Lectori (cum particularia flagitet Dn. Du Laurens) ob oculos sistemus. 