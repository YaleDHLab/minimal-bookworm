Philes. Transact. no. 196. Fig:1. Fig:2. P F D E R H Q S (587) Clarissimo Viro, D. Guilielmo Pontio, Anglioe Bridgeman, Johannes Wallis. S. Oxoniae, Sept. 2. 1692. ACcepi, Vir Clarissime, nudius tertius (~ decubiturus) Literas tuas pridie datas Londini (Augusti 30. sera nocte;) quibus heri non vacabat, alias occupato, respondere: Eisque inclusam Chartulam, typis impressam, cui asscriptus est dies 4 April 1692. Quam ais Florentia te accepisse mihi mittendam. Cui responsum meum expetis, quod Florentiam te remissurum polliceris. Continet ea Chartula AEnigma Geometricum, quod (verborum involucris exemptum) hoc innuere judico Problema; Ab Hemisphaerii curva superficie,Segmenta quatuor inter se aequalia sic amputare, ut reliquum sit Tetragonismi capax. Simulque videtur innuere, In veteris Graeciae monumentis etiamnum extare quidpiam quo illud fiat. Hoc esse existimo Hippocratis Chii Quadraturam Lunulae. Quippe cum Archimedes demonstravit, Curvam Hemisphaerii superficiem aequalem duobus Circulis ejusdem Spaerae maximis, (id est quatuor Semicirculis;) Docuitque Hippocrates Chius Lunulam quadrare quandam: Si singulis Hemisphaerici hujusce Fornicis quadrantibus, tantundem eximatur, quanto deficit a Semicirculo ea Lunula; Reliquum aequabitur Quadrato, quod Circulo Sphaerae maximo (cui hic insistit Fornix Hemisphaericus) in scribatur. Sic habes, Vir Clarissime, tum AEnigmatis Enodatiouem, tum Solutionem Problematis. B Si (588) Si tamen, praeter AEnigmaticam Problematis involutionem, subsit aliquid (de Templo) Historicum: putaverim ego, S. Sophiae (quod est Constantinopoli) Templum hic insinuatum. S C O L I U M. Per Hippocrates Chii Quadraturam Lunulae (1~ Physicorum Aristotelis, & Simplicii in eum locum Commentariis, indicatam,) Si semicirculo A B D, in duos quadrantes A C D B C D deviso, aptetur A D subtensa quadrantalis arcus, radio C E bisecta in H: & centro H scribatur semicirculus A D F: Erit (propter quadratum rectae A D subduplum quadrati rectae A B) semicirculus A D F subduplus semicirculi A B D; adeoque quadranti A C D aequalis. Et (dempto utrinque communi segmento A D E) residua Lunula A E D F residuo Triangulo ADC aequalis. Talesque quatuor Lunulae, talibus quatuor Triangulis; hoc est, Quadrato toti circulo inscripto ADBG. Fig. I. Porro; per Archimedis demonstrata; AEquatur Sphaerae superficies, quatuor Circulis in ea Sphaera Maximis. Adeoque Hemisphaerii superficies curva, talibus quatuor Semicirculis: talisque superficiei Hemisphaericae Quadrans, uni semicirculo. Circulus ADBG esto jam Basis Hemisphaericae superficiei curvae: cujus polus P, axis C P, plano basis perpendicularis, ejusqne quadrans unus D P A; qui plano EPC per axem transeunte bisecetur. Fig. 2. Ponantur item (ob commodiorem calculum) Circuli radius R, diameter D=2R, peripheria P, expositus arcus a. Positoque (589) Positoque quadrantali arcu =a=1/4P; est semicirculus ABD =a R=1/4 RP: triangulum ADC=1/2 R2 =1/4RD; reliquumque semicirculi (dempto hoc triangulo) 1/4RP-1/4RD; cui aequale auferendum est ex DPA (quadrante superficiei hemisphaericae curvae, aequali semicirculo ABD) quo residuum aequetur exposito triangulo ADC. Quod quum variis modis fieri possit; per ea quae nos dudum docuimus Anno 1659. (ad calcem Tractatus de Cycloide, tum Editi, pag. 122. inserenda ad ~ 68) iterumque Anno 1670 (in Tractatus de Motu capite V, prop. 24.) de Figura Plana, aequali cuivis in superficie Spaerica figurae, circulis quibusvis (sive maximis, sive minoribus) terminatae. Sic fiat simplicissime; Cum superficiei Sphaericae segmenta, parallelis planis abscissa, sint Axis segmentis proportionalia (quod de exposita quadrantalis Cunei superficie DPA pariter valet:) Si sumatur, in axe CP, ut semicirculus 1/4RP, ad semicirculum dempto triangulo 1/4RP-1/4RD; hoc est, ut P ad P~D; sic CP ad CY: (sive, quod tantundem est, ut P ad D, sic CP ad PY:) planum per YZ basi parellelum, abscindet hujus superficiei curvae portionem polo adjacentem, aequalem triangulo ADC. Quod cum, in reliquis superficiei curvae quadrantibus, pariter fiat: aequabitur totum Abscissum (Polo adjacens) toti quadrato basi inscripto: Et sic tensum ut opportuit. Quod erat faciendum. Fig. 2. Vel sic brevius. Est Hemisphaerii superficies curva (utpote duobus circulis maximis aequalis) =RP. Quadratum circulo maximo inscriptum, =2RR=RD. Illudque ad hoc, ut P ad D. Adeoque (propter segmenta superficiei parallelis planis abscissa, segmentis axis proportionalia) sumptis CP ad PY ut P ad D, erit tum tota superficies =RP, tum portio ad Polum, plano ZY B 2 abscissa, (590) abscissa, =RD quadrato basi inscripto. Quod erat faciendum. Si dicatur; Processum hic esse ex praesumpti Circuli Quadratura, aut ratione quam habet circuli Perimeter ad Diametrum: Id omnino verum est. Sed non est objiciendum. Quia non postulat AEnigma propositum, ut Hemisphaericae superficiei portiones Abscissae, (quas Fenestras vocat) sed ut portio Superstes, sit Tetragonismi capax. Et quidem si utrumque postularet, postularet Circuli quadraturam absolute Geometricam: quod haberi non posse satis constat. Opificium quod spectat; super basem planam, extra basem Hemisphaeriipositam,sed ipsi contiguam; cujus duo latera in angulum coeant ad A, intra protractas DA GA rectas, (quo Fenestrarum quas vocat utrinque adjacentium liber prospectus pateat, non impeditus,) extruatur Moles satis firma; ita quidam ut, assurgente structura, promineat ejus Acies, angulo suffulta, circuli arcum efficiens qualis est DZ, ad altitudinem Y assurgens. Et fimiliter ad reliquos angulos DBG. Atque his demum structuris (quasi totidem Columnis) ad eam altitudinem provectis, imponatur Testudo, sic intus excavata ut poscit Hemisphaerica superficies. Adeoque totum opus imperatum obsolvitur. Fig. 2. A L I T E R. Idem fiet si, pro Quadrato basi inscripto, exponatur Quadratum quodvis Q Q, (quod minus sit quam Hemisphaerica superficies curva.) Quippe si sumatur, ut RP (hemisphaerica superficies curva) ad Q Q (expositum Quadratum,) sic C P (axis hemisphaerii) ad P T (axis portionem polo adjacentem;) planum Z R (basi parallelum) abscindet portionem superficiaei sphaericae Tetragonismi capacem: Utpote aequalem exposito quadrato Q Q. ALITER (591) A L I T E R. Idem sic aliter absolvi potest; sed majore solicitudine. Cum sit (ut jam ostensum est) Hemisphaericae superficiei curvae Quadrans DP A, aequalis Semicirculo ABD; ejusque segmenta planis basi parallelis abscissa, segmentis Axis proportionalia: Sumatur in DP quadrantali arcu, arcus PQ graduum 60; (quod mihi Caswellus suggesit.) Polo P descriptus Circulus QTS bisecabit Axem (propter sinum versum grad. 60. =1/2R:) adeoque quadrantem hemisphaericae superficiei curvae DPA dirimet in duo segmenta inter se aequalia. Quorum alterum, DQTSA quadrilinium, aequat quadrantem circularem BCD; reliquumque Trilineum PQTS aequat quadrantem ACD. Unde si porro auferatur QRST bilineum, aequale fegmento circuli ADE: reliquum trilineum PQRS, aequabat ADC triangulum. Taliaque quatuor, in quatuor Quadrantibus Hemisphaerii, aequabunt Quadratum basi inscriptum. Habebitur autum illud Bilineum per ea quae nos dudum docuimus locis modo citatis. Fig. 2. Idem universalius sic fiet. Sumpto Q ubivis in arcu DZ (ne major sit DQ quam DZ;) Et, Quanto deficit quadrilineum DQTSA a toto auferendo, tantundem suppleat Bilineum QRST: Reliquum aequabit ADC triangulum. Et quidem, si sumatur Q in D (quo evanescat Quadrilineum) sumendum erit Bilineum aequale toti auserendo. Sin sumatur Q in Z (ut Bilineo non sit opus) aequabitur Quadrilineum toti auferendo. Eademque omnia (de Quadrilineo & Bilineo quae simul compleant totum auferendum) pariter accommodanda erunt (mutatis mutandis) si, pro Quadrato bast inscripto, (592) inscripto, substituatur Q Q quadratum quodvis; quod tota superficie curva hemisphaerica non sit majus. Sed quum processus hic (de bilineo sumendo) sit paulo operosior; sufficit simpliciorem praxin adhibu~. M O N I T U M. Postquam haecscripta fuerant,erantque sub prelo, rescivi tandem huic idem Problemati responsum dedisse Cl. Virum D.Leibnitz,illudq; in Actis Lipsicis comparere pro Mense Junio 1692. Quod fecit ut prelum sufflaminandum curaverim per aliquot septimanas donec illud conspicerem; quod aegre tandem obtinui (nam apud Bibliopolas nostros liber non estabat) exeunte Decembri nostro. Videoque Cl. Virum juxta mecum sentire, non esse Problema Determinatum, sed mille modis (nedum infinitis) solubile. Methodum ejus non repeto. Quam ibi quaerat Lector, ut utramque si libet conferat. Citat ille suam Geometriam Incomparabilium, & Analysin Infinitorum, in Actis Eruditorum exstantes; sed quas ego nondum vidi (nam eorum libri sero ad nos perveniunt) nec tamen inde minus aestimo; sed tanto Viro dignas praesumo. Et quidem, si tempori vidissem, potuissem cum Newtoni & Gregorii methodis (his forte non absimiles) nostris inseruisse. Sed, cum alibi exstent, id minus erit opus. Est ejus Solutio Problematis (satis ingeniosa) ex comparatis superficiebus Sphaerica & Cyhndrica, atque Ungularum Doctrina (quas & nos ~ tractavimus) petita; & secundum Indivisibilium methodum demonstrata; (aliis interim adhibitis lineis quam Circularibus;) eodem die praestita (ut in re non admodum difficili) quo acceperit Problema. Nec in Problemate requiri existimat (uti nec ego) ut partes Abscissae sed saltem ut pars Residua sit Quadrabilis. IV. The 