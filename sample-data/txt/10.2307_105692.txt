[5] III. Observatio cujusdam Meteori igniti instar Chasmatis, facta Hagae-Comit. d. 21 Decembr. 1758. Nov. St. a Petro Gabry, I. V. D. Socio Reg. Societat. Scientiar. Londin. et Commercio Literarum cum Acad. Reg. Scientiar. Parisiens. et Societ. Reg. Scient. Gottingens. juncto. Communicated by Mr. Emanuel Mendez da Costa, Librarian of the R. S. H O R A octava vespertina, lumen insigne, sive meteoron ignitum instar chasmatis, a me conspiciebatur in caeli plaga fere occidentali, quum caelum eo tempore esset nebulosum, perobscurum et tranquillum, zephyro leniter spirante. Aer hoc tempore erat caloris fere temperati, nam thermometrum mercuriale sub dio denotabat grad. 47. Interdum plaga caeli occidua ardere videbatur, et aer una cum inferioribus nebulis in flammas fumosque mutatus. Ipso momento contigit etiam, ut ex ipsa plaga effulgentes flammae aliquando ad zenith fere usque ascenderent, et speciem radiorum ejaculantium efformarent usque circa caeli verticem. Read Jan. 13, 1763. Paulo post fulgor apparebat candens et satis notabilis, repraesentans ignem quasi continuum instar massae igneae: sub initium fulgor tenuis debilisque erat, mox vero auctus, a plaga aquilonari ad occidentalem ultra extendebatur, haud absimilis lumini in horizonte comparenti proxime ante solis ortum. Paulo post 4 fulgor [6] fulgor rutilum ducebat colorem, ita ut ego, et alii mecum, incendium in vicinia extra urbem coortum arbitraremur; sed aliter edocebamur, cum fulgor sensim altius supra horizontem eveheretur, tantum emittens lumen, ut circumjectas aedes collustraret. Ex ipsa massa ignea flammae tam rapido emittebantur motu, ut duorum triumve secundorum spatio ab horizonte sensibili ad zenith fere eveherentur, paululum autem ad septentrionem vergentes. Dictam massam evanescentem excipiebat altera, flammas itidem ejaculans. Quaedam flammae ascendere videbantur, altius tamen quam in vulgaribus incendiis evolabant; quippe quae fere ad zenith usque tendebant, aliae ab horizonte sensibili ortae rutuli erant coloris, ferri instar igniti. Hujus meteori figura valde mutabilis erat, ita ut nec certam descriptionem neque minus ejus delineationem dare possim; licet hoc spectaculum pariter jucundum et quodam modo visu horrendum esset. Hic notatu dignum mihi esse videbatur, quod ejusmodi meteoron, tempestate regelata, nebulosa, et, quod magis est, pluviosa, tanta nitebat luce, ut non lunae, sed illam potius imitaretur lucem, quae solem tempore aestivo orientem praecedere solet. Fluctuum quoque instar marinorum aut segetis spicatae in agro undulantis, vento acrius spirante, agitabatur. Micatio praeterea continua cernebatur, qualis interdum tempore aestivo vesperi vel noctu e nubibus promicare cernitur, et apud nos vulgo Zee-vlammen appellantur. Hora autem octava cum dimidia meteoron hoc evanuerat, ita ut ne minimum ejus vestigium amplius a me conspiceretur. IV. An 