Dr. Wallis's opinion concerning the Hypothesis Physica Nova of Dr. Leibnitius, promised in Numb. 73. and here inserted in the same tongue, wherein it was written to the Publisher, April. 7. 1671. Clariss. Vir, LEgi ego semel at que iterum, quam impertiisti, Dn. Leibnitii Hypothesin Novam, de qua opinionem meam petitis, Author (2228) Authorem quod spectat, ut ut de nomine (quod memini) mibi ignotum prius, aestimare tamen debeo, ut qui, in magno loco inter magna negotia positus, vacare tamen potest liberae philosophiae, & rerum causis investigandis, quique ad multa respexisse videtur. Opus quod attinet, multa ibi reperio summa cum ratione dicta, quibusque ego plane assentior, ut quae sint sensis meis plane consona. Talia sunt; Debere Physicum ad Mechanicas rationes, quoad ejus fieri potest, omnia accommodare, ~. 15. Nihil seipsum, ex abstracti Motus rationibus, in lineam priorem restituere, etiam sublato impedimento, nisi accedat nova vis,~.22. Omnia corpora sensibilia, saltem dura, esse Elastica, atque ab Elatere oriri Reflexionem, ~. 21. (Quae meis de Motu hypothesibus Transactionibus Philosophicis * jam antehac insertis, omnino congruunt; quaeque in Mechanicis seu de Motu Tractatu fusius prosequor cap. 11. 13.) Item, Attolli gravia, non metu Vacui, sed propter Atmosphaerae aequilibrium, ~. 25. Levitatem vero per accidens tantum sequi ex Gravitate, gravioribus minus gravia sursum pellentibus, ~. 24. Irruptiotionem Aeris (sed & Aquae, &c.) in vas exhaustum, ob Aeris Gravitatem & Elaterem fieri, ~. 26. Necnon, Exhausti atque distenti (ut loquitur) effectus, unde Fermentationes, deflagrationes & displosionum omne genus; nempe displodente altero quod alterum absorbet (seu admittit potius,) ~. 27. 39, 40. Nam & haec etiam ab Elatere fiunt, in Contento, vel in Continente, vel in utroque; illic, explicante se quod nimis fuerat compressum; hic, contrahente se quod nimis distentum suerat; quippe utrovis modo, nedum utroque, fiet irruptio vel explosio, dummodo locus sit quo recipi sine impedimento possit quod ejiciendum fuerit. Sunt que haec plane consona traditis nostris Mechan. c. 14. * Numb. 43. Sed & illud, Gravitatem in Inferioribus oriri ex motu (vel pressu) superioris AEtheris, ~. 13. 16. magna saltem verisimilitudine dicitur. Quanquam enim gravitatis causa (ut & Elateris) tam sit in abscondito, ut mihi nondum usquequaque satisfactum sit quid in eare statuam, Naturae tamen phaenomena, Pulsione quam Tractione felicius utplurimum explicantur (2229) cantur. Aliaque multa sunt que repetitu non est opus, quae magna verisimilitudine, si non & certitudine, dicta judico; quaeque per se satis consistunt independenter ab aliis: neque enim ita inter se connexa sunt omnia, ut uno vacillante caetera simul ruant. De tota vero Hypothesi ne quid statim pronuntiem, id saltem facit, quod non sim pronus Ego (in rebus saltem pure Physicis, non Mathematicis,) assensum novis placitis adhibere, donec vel Eruditorum sententiis in utramque partem ventilatis quid statuendum sit rectius constet, vel ipsa sui evidentia (quod inveris Hypothesibus non raro fit) veritas eluceat. Fundamentum Hypotheseos Novae repetit ex Abstracta sua Motus Theoria (quam non vidi, ut nec Tractatus bujus posteriora, quae passim citantur*,) nempe, Quod nulla sit Cohaesio Quiescenties, sed omnis consistentia seu cohaesio oriatur a Motu, ~. 7. 12. 34. (quod cum Gulielmi Nelii * nostri placitis coincedit.) Contra vero Honoratissimus Boylius, cum atiis, Consistentiam in particularium quiete, & Fluiditatem in earundem continuo motu collocat. Alii ad varias Atomorum figuras, hamatas & varie implicitas, rem referunt. Neque ego is sum, qui in tanta sententiarum varietate me vellem arbitrum interponere. Sed tempori res permittenda est, & doctorum in utramque partem ratiombus. Quippe idem fere obtinet in novis Hypothesibus, quod in Oscillationibus Pendutorum; ubi, post crebras hinc inde reciprocationes factas, tan. dem in perpendiculo fit quies. Id vidimus in Hypothesi Copernicana, quae utut fuerit Veteribus cognita, tamdiu tamen sepulta jacuit ut pro Nova haberetur: Et quamvis optima esset ratione suffulta, non tamen statim obtinuit, sed a variis fuit variis modis impetita, & acriter disceptata, donec tandem rationibus authoritati praevalentibus ita jam universim admittitur, ut vix quispiam harum rerum gnarus de ea dubitet nisi quibus Cardinalium decretum praejudicio est. Et quanquam Tycho novam illius loco substituerit quae illi equipolleret, tot tamen ea in incom* Prima enim vice nonnisi Hypotheseos hujus priorem partem, ad usque soil. p. 48, Author per literas transmiserat, sine Abstracta Motus Theoria. * Juvenis hic erat genio plane philosophico, e Societate Regia, praematura nuper morte nobis ereptus. (2230) commodis est onerata, ut existimandus videatur potius ad frangendam invidiam id fecisse (quoniam Telluris Motus ita vulgi opinionibus horribilis videbatur,) quam quod Copernici Hypothesin ex animo repudiaverit. Idem dicendum de Circulatione Sanguinis Harvaeana, quae utut optime fuerit stabilita, & ocu, lorum ~ comprobata, disceptata tamen fuit inter Londinenses Medicos viginti plus minus annis antequam in publicum prodiret, & ab aliis deinceps: Quae tamen post maturam rei pensitationem (quod tempori dandum erat) ab omnibus ut indubitata recipitur. Sic Galilaei Hypothesis (ob Antlias, aquam non ultra certam altitsdinem attrahentes, primum excogitata) quam Torricellius in graviori liquido adeoque magis tractabili promovit, AEquilibrium Atmosphaerae pro Veterum Fuga vacui substituens, non nisi post diutinas hine inde disputationes eum apud viros doctos locum obtinuit quem jam habet. Idem disendum de Jolivii nostri Vasis Lymphaticis, ante multos annos Medicis Londinensibus ab illo indicatis atque ab eis admissis & approbatissquae tamen ita rationi consona reperta sunt & oculari inspectioni manifesta, ut tandem longo post tempore inter alios aliquot acriter disputaretur, quis eorum primus Inventor fuerit, &c. Idem in hoc negotio aliisque Novis hypothesibus exspectandum, quae nec oculi inspectione nec certa demonstratione probari possunt, ut si veris rationibus fundatae sint, tandem, sed non nisi post velitationes utrinque factas, in libere philosophantium animis locum obtineant; interea pendulae mansurae. Clarissimo interim Viro habondae gratiae, qui eam de Societate nostra opinionem concepit, ut sensa sua illis communicare, novamque suam Hypothesin (rem certe ipsis non ingratam) exhibere dignatus fuit. Vale. Tuus JOHANNES WALLIS. After that the other part of this Tract was (a great while after) come to hand, namely De Abstracta Motus Theoria, and sent also to the same Dr. Wallis, he made this return to it in a Letter of June 2. 1671. Claris(2231) Clariss, Vir, ACcepi nuperrime a Te transmissam D. Leibnitii Theoriam Motus Abstracti, de qua judicium meum petitur. Duo autem sunt quae suadeant ne illud praestem. Alterum, quod res invidiosa videatur de aliorum scriptis censuram agere: Alterum, quod occupatissimo tempore huc advenerit, quo aegre vacavit semel atque iterum attentius perlegere, nedum omnia pensiculatius considerare. Quoniam vero Tu id expetis, haec pauca dicam. Multa scil. inibi contenta Ego plane approbo, ut subtiliter & solide dicta, quaeque Virum curiosum & cogitabundum indicant. Si pauca sint quibus non statim assentiar,ignoscet, spero, vir humanissimus. Et speciatim, fateor, mihi nondum satisfactum etse, ut, primis saltem cogitationibus, statim assentiar, Cohaesionem omnem ex continuo celerique sed inobservabili particularum motu fieri (quod ille Theoriae motus Concreti fundamentum ponit;) uti nec pridem, cum ante aliquot annos, similem Quietis & Cohaesionis causam assignaverat Nelius noster. Quid olim aliquando futurum sit, post rem accuratius perpensam, nec dicere possum nec praevidere. Interim ego ~, nec quicquam in aliorum praejudicium pronuntio; quin liberum cuique sit, eam quam rationi magis consentaneam judicaverit,sententiam amplecti. Vale. Tuus JOH. WALLIS. 