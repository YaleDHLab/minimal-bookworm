(4091) Mr. Newtons Letter of April 13. 1672. st. v. written to the Publisher, being an Answer to the fore-going Letter of P. Pardies. ACcepi Observationes Reverendi Patris Ignatii Pardies in Epistolam meam de Lucis Refractionibus & Coloribus ad Te conscriptam: quo nomine me illi valde devinctum agnosco; atque hoc difficultatibus, quas proposuit, eluendis rescribo. Imprimis ait, longitudinem solaris Imaginis a refractione Prismatis effectam non alia indigere causa,quam diversa radiorum ab oppositis partibus solaris disci profluentium incidentia, adeoque non probare diversam refrangibilitatem diversorum radiorum. Et, quo assertionis ejus veritatem confirmet, ostendit casum, in quo ex diversa incidentia 30 minutorum, differentia refractionis potest esse 2 grad. 23. min. vel etiam paulo major, prout exigit meum experimentum. Sed hallucinatus est R. P. Nam refractiones a diversa parte Prismatis quantum potest inaequales statuit, cum tamen ego tum in experimentis, tum in calculo de experimentis istis inito, aequales adhibuerim,ut in Epistola praefata videre est. Sit ergo A B C Prismatis sectio ad axem ejus perpendicularis, F L & K G radii duo in x (medio foraminis) decussantes & in Prisma illud incidentes ad G & L; sintque eorum refracti G H & L m, ac denuo H 1 & m n, Et F K i A B G H x n L M C cum refractiones ad latus A C aequales esse refractionibus ad latus B C quam proxime supposuerim; Si A C & B C statuantur aequalia,simitis erit radiorum G H & L m ad A B basin Prismatis inclinatio; adeoque ang. C L m = ang. C H G & ang. C m L = ang. C G H. Quare etiam refractiones in G & m aequales erunt, ut & in L & H; atque (4092) atque adeo ang. K G A= ang. n m B, & ang. F L A= ang.B H 1; & proinde refractorum H I & m n eadem erit ad invicem inclinatio ac est incidentium radiorum F L & K G. Sit ergo angulus F x K 30 min. aequalis nempe solari diametro, & erit an ulus, quem H 1 & m n comprehendunt, etiam 30 min. si modo radii F L & K G aequaliter refrangibiles statuantur.At mihi experienti prodiit angulus ille circiter 2 grad. 49. min. quem radius H 1, extremum violaceum colorem, & n m,caeruleum exhibens, constituere; ac proinde radios illos diversimode refrangibiles esse, sive refractiones secundum disparem sinuum incidentiae & refractionis rationem peragi necessario concedendum est. Addit praeterea R.P. quod non sufficit ad obeundum rite calculum, ex longitudine imaginis impactae in Chartam subtrahere magnitudinem foraminis fenestrae; quandoquidem etiam posito foramine indivisibili, adhuc fieret aliud veluti foramen latum in posteriori superficie prismatis. Mihitamen videtur, his non obstantibus, quod refractiones radiorum,in anteriori aeque ac in posteriori superficie Prismatis decussantium,ex adhibitis principiis possint rite computari. Sed si res secus esset, latitudo hiatus in posteriori superficie, quod ad instar foraminis est, haud efficeret errorem duorum minutorum secundorum; & in rebus practicis non operae pretium duco ad minutias istas attendere. Illi insuper experimento, quod Crucis vocaveram, nihil adversatur R, P, dum contendit, inaequales radiorum, diversis coloribus imbutorum, refractiones ex inaequalibus incidentiis effect as fuisse. Nam radiis per duo admodum parva, ab invicem distantia & immota foramina,transeuntibus, incidentiae illae, prout ego experimentum institui, omnino aequales erant, & tamen refractiones liquido inaequales. Sin ille de experimentis noftris dubitet, oro,ut radiorum diversis coloribus praeditorum refractiones ex incidentus paribus mensuret, & sentiet inaequales esse. Si modus ille, quem ego ad hoc negotium adhibui, minus placeat (quo tamen nullus potest esse luculentior,) facile est alios excogitare; sicut & alios ipse baud paucos cum fructu expertus sum. Contra Theoriam de Coloribus obijcitur, quod pulveres diversorum colorum permisii non candidum sed subobscurum & fuscum colorem exhibent. Mihi vero albus, niger, & omnes intermedii fusci, qui ab albo & nigro permistis componi possunt, non specie coloris sed quantitate lucis tantum differre videntur. Et cum in mistione pigmentorum, singula corpuscula non nisi proprium colorem reflectant,adeoq;maxima pars (4093) pars lucis incidentis supprimatur & retineatur; lux reflexa subobscura evadet, & quasi cum tenebris permista,adeo ut non intensum alborem, sed qualem nigredinis permistio conficit,hoc est,fuscum,exhibere debeat. Obijcitur deinde, quod a liquoribus quibuscunque diversi coloris in eodemvase commistis,aeque ac in diversis vasis contentis,opacitas oriri debet; quod tamen, ait, verum non esse. Sed non video consequentiam. Nam plurimi liquores agunt in se invicem, & novam sibi mutuo partium contexturam secreto inducunt; unde opaci, diaphani,vel variis coloribus, ex coloribus permistorum nullo modo oriundis praediti evadere possunt. Et bac de causa experimenta bujusmodi minus apta sempter existimavi, a quibus conclusiones deduci possint. Subnoto tamen, quod adhoc experimentum requiruntur liquores saturis & intensis coloribus praediti, qui perpaucos nisi proprii coloris radios transmittant; quales raro occurrunt, ut videbitur illuminando liquores cum diversis coloribus Prismaticis in obscurato cubiculo. Nam pauci reperientur, qui in propriis coloribus satis diaphani appareant, inque alienis opaci. Convenit praeterea, ut adhibiti colores sint inter se oppositi, quales existimo fore rubrum & caeruleum, vel flavum & violaceum, vel etiam viridem & purpureum illum qui coccineo affinis est. Et ex hujusmodi liquoribus nonnulli (quorum partes tingentes non congredientur) fortasse permisti evadent opaciores. Sed de eventu nihil sum sollicitus, tum quod luculentius est experimentum in liquoribus seorsim existentibus, tum quod experimentum illud (sicut & Iridis, Tincturae Nephriticae, & aliorum corporum naturalium phaenomena) non ad probandam sed ad illustrandam tantum doctrinam proposui. Quod R. P. Theoriam nostram Hypothesin vocat, amice habeo, siquidem ipsi nondum constet. Sed alio tamen consilio proposueram, & nihil aliud continere videtur quam proprietates quasdem Lucis, quas jam inventas probare baud difficile existimo, & quassi non veras esse cognoscerem, pro futili & inani speculatione mallem repudiare, quam pro mea Hypothesi agnoseere. Quid vero censeri mereatur,~ responsionibus ad animadversiones Domini N.N.fortasse statim prodituris clarius patebit. Intereavale, & perge amare Tibi devinctissimum J. Newton Two 