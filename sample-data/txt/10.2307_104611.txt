[101] IV. De Barometrorum cum Aeris et Tempestatum mutationibus consensu: Auctore Sam. Christiano Hollmanno, Philos. in Acad. Gottingensi Profess. publ. ordin. et R. S. Lond. S. DIfficultatis plena res adhuc visa est veram mutatae mercurii barometrici altitudinis causam consensusque adeo cum subsequentibus tempestatum mutationibus rationem et modum explicare. Neque omni difficultate rem carere tot praestantissimorum virorum adhuc excogitatae hypotheses satis indicant. Inter has vero, quae occasione controversiae inter Schellhamerum et Ramazzinum ea de re exortae, a Leibnitio excogitata, et publici juris passim facta est, reliquis fere omnibus anteferri a multis caepit. Ostensum vero jam in his praesentibus Transactionibus a doctissimo Desagulierio satis est, legibus hydrostaticis Leibnitianam isthanc hypothesin adversari *: ut adeo mirum sit, a tot aliis ab illo tempore eandem adhuc potuisse defendi; imprimis, quum et naturae phaenomenis eandem parum convenire, fere in propatulo sit. Quodsi illa enim causa descensus ascensusque mercurii in <inferred>barometris</inferred> esset, quam Leibnitius allegavit; neque prius, aut non multo saltem prius, mercurius posset descendere, quam gutrae pluviae per incumbentem atmospheram descendere caepissent: neque prius iterum ille posset ascendere, quam descendere illae defissent: quod utrumque * Vide N. 351. p. 570, et seq. Read April 23. 1749. [102] utrumque vero experientiae omni reclamare, illis satis notum est qui ad mutationes barometricas vel per unum alterumve mensem solum attenderint. Non raro enim tribus quatuorve integris diebus mercurius sensim jam ante incipit descendere quam vel guttula ex aere ambiente decidat; et ascendere iterum, etsi integros saepe dies adhuc pluat. Imo mercurius in baroscopiis saepe quoque descendit, licet nulla plane insequatur pluvia. Neque guttulae cadentes pluviae in fine descensus sui aerem succumbentem ita premunt, quemadmodum pondus in experimento Leibnitiano per aquam descendens, fundum vasis sui, in quo descenderat; neque adeo eodem modo, ac hoc quidem vasi suspenso, reddere aeri aequilibrium suum amissum possunt. Adeo omnia in experimento Leibnitiano naturae sunt difformia et dissona, ut anceps haeream, num magis Leibnitii, viri suo alias merito magni ingenium an caecum potius asseclarum assensum mirari debeam. Accedit circa ipsum experimentum causae, quam vocant, fallaciam a Leibnitio esse commissam, quando mutati nempe aequilibrii illam esse existimavit, quod solida in fluido descendentia, durante descensu suo in fluidum ambiens non gravitant. Experimentum enim tum omnium succedere optime deprehendi, quando corporis per aquam descensuri, v. c. globi plumbei, diameter tubi lumine paulo minor est, integramque adeo tubi aqua repleti, cavitatem fere replet. Quoniam globus enim descendere nequit nisi suo simile aquae volumen loco suo expellat, eidem adeo motum, a fundo vasis recedentem, imprimat, totoque adeo descensus illius tempore ejusmodi aquae volumen, quale globi cadentis magnitudini respondet, 4 nisum [103] nisum et impetum vi naturali corporum centripetae contrarium ab eodem accipiat; non potest non tubus crure bilancis suspensus totus etiam, quoad globi ille descensus durat, in tantum aequilibrium suum amittere, donec globus ad fundum vasis pervenerit, sicque adeo aquae aliquod volumen sursum porro pellere desinat. Et experimentum ergo ipsum ex Leibnitii sententia spectatum, vitiosum et erroneum, et ad explicandas mutationes barometricas praepostere admodum est applicatum. Taceo tandem in toto suo ratiocinio circulum vitiosum Leibnitium commisisse. Causam enim redditurus est, quare aer, oriente vel imminente pluvia, levior evadat, mercuriumque adeo, in vasculo barometri stagnantem, minus premat: et leviorem tamen jam factum eundem esse supponit: siquidem quamdiu aeris gravitas et vis elastica, qua sustineri exhalationes in eodem haerentes hactenus poterant, eadem adhuc est, et manet, nunquam illae vel in guttulas redigi, vel descendere per eundem, incipient. Sed paenitet fere, in re adeo evidenti plura addere. De re ipsa tamen pauca adhuc adjicere liceat. Magna plerisque imprimis difficultas esse videtur, quae causa sit, cur aere turbido, et exhalationibus variis graviori facto, mercurius in barometris subsidat; sereno vero, adeoque et leviori reddito, idem, contra, in iisdem ascendat? quum omnia potius contraria ratione evenire debere videri possent. Verum quando hoc modo, uti a plerisque quidem fieri videmus, quaestio ista formatur; annon tacite aliquid assumitur, et supponitur, quod neque evictum adhuc est, neque evinci facile poterit: graviorem scilicet aerem esse factum, quando turbidus et exhalationibus variis repletus [104] repletus est; leviorem contra quando serenus iterum evasit. Imo, annon tacite simul supponitur, vapores et exhalationes istas tunc demum aerem nostrum subire, vimque adeo ejus elasticam imminuere, quando in conspectum nostrum prodeunt? ~ vero, contra, aeremque adeo iisdem liberum, et repurgatum esse, quamprimum visui nostro iterum se subducunt? Utrumque igitur hoc suppositum si negaverimus; maxima difficultatum hac in re adhuc motarum pars statim evanescit. Negari vero utrumque gravissimas ob causas posse, imo negandum omnino esse, videtur. Quis rerum enim peritus v. c. largietur, pulvisculos solares in aere nos ambiente prius non adesse quam in camera obscura in conspectum nostrum prodeant; adesse vero, iterum <inferred>defisse</inferred>, ex quo lumini aditus iterum undiquaque patefactus fuerit? Aut, ut tot alia, cum salibus acidis et alcalinis instituta experimenta hic praetermittamus, satis alias cognita, exemplo ad rem praesentem magis faciente utamur: quis est qui ignoret, in campana vitrea, orbi madido antliae pneumaticae imposita, quamprimum agitari antlia incipit, nubeculas quasdam statim oriri, quae, eodem illo aere iterum admisso in eadem illa campana mox iterum dispareant et evanescant? Jam nemo vero adeo harum rerum temere imperitus est, qui existimet, exhalationes istas aqueas ex quibus nubeculae istae oriuntur, tunc demum campanam vitream subiisse quando in conspectum nostrum, imminuta vi aeris elastica, veniunt; aut nullo modo in eadem amplius superesse, postquam visui nostro iterum se caeperunt subducere, aerisque, a quo antea sustinebantur, postquam magis gravis et elasticus iterum factus est, poris denuo condi. Adesse ergo exhalalationes [105] lationes istas novimus antequam propius ad se invicem accedant, et visibiles nobis evadant; neque annihilari easdem, aut in aere amplius non superesse scimus, quando magis dissipatae visum nostrum, ob subtilitatem suam maximam, fugiunt. Accedere autem propius ad se invicem incipiunt, quando vis aeris elastica in tantum imminuta est, ut sustineri ab eodem, uti antea, commode nequeant; et recedunt iterum, visumque nostrum afficere desinunt, quando prior sua aeri gravitas, et vis elastica est reddita. Utrumque ergo hoc simul contingit, ut aeris nempe imminuatur vis elastica, eodemque tempore exhalationes, per eundem haerentes, ab eodem paulisper dimitti, visuique nostro se sistere incipiant: iterumque, ut aeri sua redeat vis elastica, simulque exhalationes et vapores, in eodem haerentes, dissipentur et evanescant; alterum tamen alterius causa dici propterea nequit: neque aer ergo ob easdem exhalationes alio tempore magis, alio minus gravis, etiam dici poterit. Quodsi idem ergo in aere, terram nostram ambiente, contingere supponamus; maxima difficultatum pars <inferred>jam</inferred> corruit. Ponamus enim vim ejus elasticam, quacunque etiam ratione id eveniat, de quo mox plura, imminui; exhalationes in eodem haerentes subsidere, et visibiles fieri, necesse est: eadem vero quomodocunque restituta, vapores nubesque, in eodem praesentes, iterum dissipari, et evanescere. Eodem vero tempore, quo vapores isti subsidentes in conspectum nostrum veniunt, mercurii quoque in barometris, imo saepe jam aliquamdiu ante ob eandem causam subsidere incipit; neque vapores tamen isti ad hujus descensum quicquam conferunt simili modo, quando vapores nubesque disparere per aerem, nos ambientem, O incipiunt, [106] incipiunt, vel aliquamdiu etiam ante jam, mercurius in barometris incipit ascendere; aeris tamen ista serenitas aeque minus causa ascensus mercurii in barometris est, ac mercurii ascensus causa serenitatis istius dici potest. Causae ergo iterum dici meretur fallacia quando duorum istorum phaenomenorum, quae eodem circiter tempore contingunt, alterum referri ad alterum solet, alterum adeo pro alterius causa hactenus a plerisque haberi. Quo ad oculum vero hoc omne eo magis pateat, sumatur (v. c.) cylinder vitreus, luminis trium aut quatuor circiter digitorum, utrinque apertus, et adeo longus, ut barometrum aliquod portabile immitti cidem possit. Cylinder ille imponatur aliquantisper, ante experimentum, orbi, aqua corioque madido obtecto, antliae, quo vapores nonnulli aquei subire aerem, eodem contentum, interea possint. Immittatur postea barometrum, exacteque cylinder superne claudatur, quo aer possit exhauriri. Quodsi omnia rite curata fuerint, aerque inclusus antlia incipiatur educi; et nebula quaedam statim in cylindro isto oriri, et mercurius barometri simul subsidere, incipiet: utrumque equidem, quod satis apparet, ab una eademque causa, neutrum tamen ab alterutro. Quodsi idem vero, qui subductus modo erat, aer statim intra cylindrum vitreum iterum admittatur; aeri incluso sua mox redibit serenitas, mercuriusque barometri simul, imo paulo adhuc citius, ascendet: neque alterum tamen ab altero iterum pendere, satis patet. Imo neque illo casu aerem graviorem, neque hoc leviorem factum esse manifestum satis simul est. Ita ars quodammodo imitatur naturam; ob miras tamen causarum naturalium complicationes nunquam exacte satis potest. Etsi [107] Etsi ita primarium, vero hac in re offendiculum sublatum esse videtur; res tamen tota hoc ipso nondum confecta est. Disquirendum enim adhuc restat, quibusnam causis ita vel imminui vel augeri vis aeris elastica possit, ut illae ipsae mutationes inde proveniant? Non adeo difficile tamen videtur, quid hic respondendum sit. Quibus enim constat, quam facillime calore quocunque accedente aer expandatur, et rarescat, quantaque solarium perpendiculariter inprimis incidentium, radiorum vis sit; illis vel sola haec causa forsan jam videbitur sufficere ad aeris passim tollendum aequilibrium, si vel maxime nullae aliae, quae variae tamen adhuc esse possunt, accederent. Mittamus autem jam terrae, aerisque adeo nostri diurnam, circa axem suum revolutionem; mittamus etiam terrae aerisque simul nostri motum circa solem annuum; nihilque de tot in terrae nostrae superficie existentibus montibus ignivomis, nihil de tot in aere oriundis fulguribus et fulminibus, nihil denique de tot funestissimis terrae marisque superficiem passim, ipsumque adeo aerem, concutientibus terrae motibus, ignibusque adeo e terra erumpentibus subterraneis, addamus, etsi singulorum mira in augenda, vel imminuenda, passim aeris vi elastica potest esse efficacia: atque unum quod prae caeteris memoratu dignum esse videtur, in praesenti solum consideremus. Vim aeris terrae nostrae superficiem proxime attingentis elasticam a pondere aeris incumbentis imprimis pendere satis inter omnes constat. Pro majori ergo aut minori incumbentis columnae aereae altitudine aerem inferiorem magis aut minus etiam elasticum esse, ex diversa barometrici mercurii in montibus magis minusque excelsis, locisque terrae depressioribus, O 2 altitudine, [108] altitudine, satis non minus est notum. Neque minus tandem inter omnes constat, primariam fluxus refluxusque marini causam lunam imprimis nostram esse. Quocunque vero modo etiam mirabile hoc phaenomenum a lunari corpore in terra nostra efficiatur, de quo in praesenti non attinet speciatim agere; id certe dubitatione omni videtur carere, lunam in terrae nostrae maria, quocunque etiam modo agar, non posse agere, nisi et in aerem, inter ipsam terramque nostram interjacentem, eodem simul tempore et modo agat. Quodsi corporum ergo fluidorum mobilitas rationem densitatis, densitas vero eorundem rationem gravitatis ipsorum specificae, habet; aer, terrae proximus, qui aqua dulci 860, circiter levior est, marina aqua 900 circiter vicibus erit mobilior: adeoque et eadem illa causa, quae maribus nostris adeo constantem et ordinatissimum motum imprimis, iisdem agendi viribus, aeris nostri altitudinem nunc augere, nunc imminuere, multo facilius poterit. Fluxu ergo quasi quodam in aeris determinata regione oriundo, non possunt non columnae aereae eodem in loco altiores fieri, eoque ipso et vis elastica, inferiores, caeteris paribus, augeri; refluxum autem quodam exorto, altitudinem columnarum aereatum eodem in loco imminui, sicque adeo, caeteris iterum paribus, inferioris aeris vim elasticam decrescere, necesse est. Atque haec altitudinum differentia eo major forsan est, quo magis aeris, in extremis atmosphaerae nostrae limitibus rarissimi, gravitas specifica, a gravitate specifica aquarum nostrarum <inferred>marinarum</inferred>, ipsiusque aeris inferioris, vincitur et superatur. Quo minus vero vices suas alternas aeris ille fluxus, refluxusque aeque ordinate et constanter, ac marium ille aestus reciprocus, [109] reciprocus, observet; praeter maximam ejusdem fluiditatem, ob quam a levissimis agitari causis potest, antea enumeratae causae proculdubio efficiunt, quibus miras quippe, omni fere tempore, sive in hac, sive in alia, globi nostri terraquei parte, aeris agitationes et perturbationes oriri, satis constat. Ab his <inferred>ergo</inferred> causis omnibus, simul sumris, columnarum aerearum locis temporibusque diversis mutatae altitudines, atque ab his porro in aere inferiori pendentes mutationes, cum ipsis phaenomenis barometricis erunt rep tendae. Restat unicum, paucis tangendum. Solicitos multos esse videmus, de praesagiendis ex mercurii in barometris sive ascensu sive descensu, tempestatibus, deque regulis eum in finem certis condendis laborare: quum unicus hic esse videatur, quem rerum naturalium non satis alias periti expectare a mirabili hac machina usum possint. Atque utinam vel de eo solum certi aliquid jam constaret, siquidem magna jam hoc ipso rebus humanis afferri utilitas posset. Non videntur vero, quae ita conjuncta esse volumus, inter se necessario esse connexa. Baroscopia enim nostra, praeter incrementum vel decrementum, vis elasticae aereae nihil nobis proprie, et <inferred>per</inferred> se, indicant, aut indicare possunt; tempestates vero omnes a varii generis exhalationibus, eodem tempore vel simul in aere existentibus, vel non existentibus, vel non eadem saltem copia semper praesentibus, unice pendent. Fieri ergo potest, ut, quo vis aeris elastica forte imminuitur, mercuriusque adeo in barometro descendit, sufficiens exhalationum crassiorum in aere copia simul adsit, hicque turbidus inde evadat, vaporesque adeo porro subsidere, imo in majores minoresve guttas pluvias coalescere, incipiat, aliaque ejusmodi phaenomena consequantur. [110] consequantur. Fieri vero aeque facile potest, ut, aeris elasticitate licet imminuta, ob sufficientium tamen exhalationum in eodem detectum, nulla fere sensibilis tempestatis mutatio subsequatur. Idem contraria se ratione habere potest ob nimiam exhalationum in aere copiam; licet vel maxime mercurius ascendens, auctam vim aeris elasticam esse, evidentissime ostendat. Quoniam ergo casu quasi quodam haec solum coincidunt; nulla certa ex mercurii sive ascensu sive descensu, futurae tempestatis capi praesagia posse videntur. Negative tamen inde satis tuto videtur posse concludi. Constans enim fere observationum docet consensus, si descensum mercurii turbida subsecuta tempestas fuerit, serenam prius non redire quam ascendere mercurius iterum caeperit: aut si ascensus mercurii cum serena tempestate copulatus fuerit, nubilam pluviamque, aut huic similem aliam, non subsequi, nisi descendere prius mercurius caeperit. Atque hoc aeque magnum saepe in vita communi usum habet, ac si positive semper possemus praedicere, qualis ascensum descensumque mercurii tempestas praecise sit insecutura. Lapsum tamen mercurii frequentius turbidam quam serenam; ascensum vero ejusdem serenam magis, quam turbidam tempestatem insequi, experientia multiplici non minus confirmatur: magnoque adeo usui saepe esse potest, tutius in casibus ejusmodi obvenientibus eligere. Vento tamen ex plaga aliqua, inter boream zephyrumque intermedia spirante, pluviam turbidamque tempestatem frequentius vel oriri, vel ortam continuari, quam serenam, mercurio in barometris licet ascendente, etiam in his regionibus, cum aliis notatu dignis, jam ~ mihi observatum est: de quo alias forsan plura. V. 