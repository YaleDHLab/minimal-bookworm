[1045] Epistola Clariss. Viri Dni. Gulielmi Cole Med. Doct. ad Honoratissimum Dum. Dum. Rob. Boyl Armigerum, de Falsa Graviditate. IGnoscat mihi Humanitas vestra, Honoratissime Vir, quod ignotus graviora, quibus in rem literariam (praesertim Medicam,) invigilas, negotia interpellare ausim. Eximius ille candor, quo cunctos, eos maxime quibus naturae studium cordiest,prosequeris, hanc mihi fiduciam, ut ~ literas consignarem suggerit, nec de venia obtinenda dubitare sinit, quandoquidem e Naturae (cui Te ab intimis secretis nulli non suspiciunt&gratulantur,)penu,quod afferunt,depromptum invenies,Historiam sc. satis,opinor, raram; quam (nisi ejusdem fama ad aures vestras jamdudum pervenerit,) paucis hisce accipere digneris. Rei plurimos mihi testes tota habet vicinia. Matrona quaedam, mente omnino constans, pia, fide dignissima, & circa praegnantes & puerperas olim versatissima, septuagesimum nonum annum nunc agens, se faetum utero gestare jam diu credidit, creditque adhuc, imo quod magis mirabere (forsan & risu excipies,) per totos septem elapsos annos gestasse. Dum illac negotiorum causa quadriennio abhinc iter facerem, & a quibusdam, ipsa non minus credulis, rei famam acceperam, novitate permotus ad hoc miraculum nulla mora contendi, ut tam insolita scena oculos pascerem. Inveni ventre multum tumentem, non autem, qualis esse solet hydropicorum tumor apparuit, sed sursum, more gravidarum, eminebat. Et dum plura sciscitarer, nec illam (ut nec ejus maritum,qui decennio minor uxore fuit,) de ingravidatione amplius dubitantem comperissem, petii ut tantae fiduciae causam exponeret. Illa haud gravate respondit, se olim decem liberos enixam [1046] nixam, nec ab eo tempore per 28 annorum spatium mensium fluxum passam, in eum tandem satis copiosum incidisse, ex quo brevi post omnia conceptus signa apparuerunt; inde nauseam, & vomitiones subinde recurrenrentes, necnon & inordinatam quorundam prae caeteris ciborum appetentiam, ut praegnantium mos est, invasisse, & per plures menses perstitisse, ventre paulatim intumescente; postea solito tempore primos faetus motus se percepisse, & exinde, tumore indies aucto, motus etiam tanquam ejusdem locum saepe variantis, nunc ab una nunc ab altera ventris parte, qui & tractu temporis invalescebant, sensisse; tandem (appellente usitato partus tempore,) ipsos parturientis labores subiisse, ut obstetricem accersere necesse habuerit. Sed non adfuit Lucina: attamen licet dolores ~ evanuerint, haud detumuit venter; quin saepius prae dolorum recursu obstetrix (quae & ipsa, prout a non nullis accepi, in eandem cum domina sua sententiam propenderat,) rursus accita est. Ab eo tempore motum illum, sed vegetiorem se persensisse asseruit, adeo ut vestes frequenter attolli ab adstantibus conspectae fuerint, tumore, licet aliquantulum, haud tamen impense aucto. Mammae, quas & vidi & attrectavi, minime, prout vetulis solenne est, flaccidae, sed amplae & distentae (at non supra modum,) glandulisque, more praegnantium, distinctae. Mihi quinetiam sponte affirmavit, obstetricem sibi asseruisse orificium uteri internum aeque tenerum & molle fuisse, ac in quavis faemina mox paritura. Cum porro percontarer utrum inter decumbendum, cum a latere ad latus se reclinaret,pondus ab uno in alterum devolvi perciperet prorsus negavit, meque de mola nil suspicari iussit, cum illam peritius dignosceret, quam ut hac in parte decipi posset. Cis paucos dies illam revisi, eademque, ut retuli, denuo narrantem audivi, mammasque in eodem statu comperi, ventrem vero aliquanto magis intumuisse, de cujus tensione plurimum conquesta est. Motus autem magis [1047] gis, quam ante hac, vegetos se tum percipere dixit; atque ego, manu supra vestes admota, bis, dum pauculam illic moram facerem, ejusmodi motum nunc ex una nunc altera ventris parte sensi, qualem in vere praegnantibus observasse memini. Toto hoc gestationis (si ad ipsius mentem loqui liceat,) tempore nullum, saltem alicujus momenti, sanitatis dispendium passam se profitetur, nullis symptomatis laborasse, nisi quae gravidis sunt familiaria, & quae etiam, dum puerpera fuit, perpeti solebat. Cibos satis recte appetit, optimeque digerit: minime sitioulosa est, prout hydropicis usui est, urinamque ad liquidorum assumptorum mensuram proportionatam reddit, ad morem autem gravidarum solito frequentius. AEdes hortumque satis valenter obambulat, nec baculi fulcimento indiget. Moderate dormit, sed petulca ventris sarcina matri suae vix ultra diluculum quietem indulget, verum calcitratu cogit e lecto surgere; quo facto, & cibis assumptis, illa se iterum, som no parat, saltem mitius saevit. Quoad habitum corporis carnosa est, vultusque nil morbidi (me judice,) intus latentis prae se fert. Nullum tibiarum pedumve toto decursu unquam passa est tumorem, nec vulgatum ullum hydropis cujuscunque, sive universalis, sive ipsius uteri, indicium, praeter solum, quem dixi, abdominis tumorem colligere potui. Nec tamen faetum utero includi quisquam, nisi qui famae suae prodigus est, asseruerit; cum & aetas, & temporis a prima affectus invasione decursi longitudo (quorum neutrum cuiquam accidisse, praeterquam quod Sarae pro miraculo obtigisse Sacra Pagina testatur, ulla, quod sciam, historia fide digna propalavit,) in tam absonam sententiam insurgant. Quicquid id est, Illustrissime Heros, haud fortassis abs re fore judicabit eximius ille vester arcani quantulicunque investigandi ardor, ut examen subeant tam in usitata phaenomena, quod a limato judicio, quale tuum vere est, imprimis sperandum esset. Iter Londinum (marito nuper vita functo,) propediem meditatur, quod K k superest [1048] superest vitae apud filiam confectura; ubi (cum appulerit,) ab ipsius ore, si locata opera dignum censueris, certior fias; nec enim in tam frequenti, novitatis avida, urbe diu latere potest. Interim boni consulas, obtestor, quod in observantiae tesseram offert, Honoratissime Domine, Jan. Favoris vestri Cupientissimus, 28, 16 ~: G U L I E L M U S C O L E. Speraveram fore, ut si me superstite e vivis excederet Spectabilis Domina, notitiam aliquam ex dissectione, vel propria inspectione, vel aliorum communicatione, adipiscerer, unde tam insolita, maxime in provecta adeo aetate, profluerent accidentia. Verum didici tandem Dam, postquam per duos vel tres annos Londini satis sanam (cum eodem tamen tumore & motibus, licet non usque adeo vegetis ac cum ipse inviseram, literasque istas exaraveram,) duxisset vitam, fato cessisse; cumque instarent Celeb. aliquot Medici ut cadaveris dissesandi copia illis fieret, viri cuiusdam nimis pii suasu id iis haud concessum esse. G. C. Phae