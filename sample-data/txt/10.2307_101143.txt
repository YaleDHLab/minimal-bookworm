An Extract of Monsieur Havelius's Letter, lately written to the Publisher, concerning the famous Kepler's Manuscripts; together with some considerations of his, about the use of Telescopic Sights in Astronomical Observations: Delivered in the same language, wherein 'twas written. -EX tuis 16. Septemb. datis intellexi, Te pleniorem informationem de Kepleri Manuscriptis desiderare. Jam ante hac, ni fallor, ad Vos perscripsi, me omnia Kepleri MSS. ab haeredibus certo pretio obvinuisse, tum opera jam edita, tum quaedam bactenus inedita; inter caetera, ipsa Epistolarum omnium (quarum magnus numerus) ad Clariss. Viros scriptarum Autegrapha, cum plurimorum illius temporis Illustrium Virorum responsionibus. Inter MSS. illa inveniuntur sane quae lucem merentur, non solum plurimae Epistolae, sed & Opera quaedam, inter quae eminet ejus Hipparchus, quanquam non fit, ut par est digestus; qui tamen posset, a quopiam harum rerum perito & otio abundante, facile in ordinem redigi & absolvi. Possideo itidem scripta ejus Chronologica. At Kepleri vitam studio conscriptam non invenio; interim plurima notata dignissima, vitam ejus spectantia, passim notavi, ex quibus Vita ejus posset haud obscure depingi. Quae vero in specie ex scriptis ejus penes me habeo, Catalogus hicce * indicabit. Caeterum percipio, Vestrates non omnes mihi adstipulari in isto Dioptrarum negotio, de quibus in Machinae meae Caelestis Organographia tractavi. Verum, etiamsi Cl. Hookius, & Cl. Flamstedius ~, aliique, plane aliter sentiont, experientia tamen quotidiana me edocuit, atque etiamnum docet, rem longe aliter se habere in Magnis illis Organis, Quadrantibus scilicet, Sextantibus * Vide infra. ~ Vid. No. 96. pag 6000. ubi Flamstedius dubitat, an multum emendatiores locos in Fixarum restitutione habituri simus ab illo, qui nonnisi pinnacidiis vitrorum cassis utitur Huc enim ex parte respicit bujus Epistole Author. (28) tantibus & Octantibus, imprimis Quadrantibus Azimuthalibus, aliisque Quadrantibus regulis constructis, quae nempe adeo procliviter commoveri & inverti (dum examinantur Dioptrae Telescopicae) imo nullo modo possunt, ut quidem Instrumenta illa trium quatuorve pedum perpendiculo constructa. Res cumprimis in eo consistit, quod nullum plane observationem suscipere possint suis Dioptris Telescopicis, nisi prius denuo eas examinent, & rectificent; in quo tamen examine varia via, idque jugiter, ut ut studiosissime illud suscipias, hallucinari datur. Adhaec, in Quadrantibus Azimuthalibus, Octantibus & Sextantibus, qua ratione examen illud omni tempore, commode & sine magno temporis dispendio institui possit, profecto nondum capio. Vix mihi persuadeo, uliibi hactenus ullum Astronomicum Instrumentum aliquod magnum, sex vel noxem pedum, utpote Sextantem, Octantem, vel Quadrantem cum Regula, vel Quadrantem Azimutha.em, cum pinnacidiis Dioptricis construxisse, eumque ad Caelum felici aliquo successu adhabuisse, solidique quicquam observasse. Si tentasset, ac per annos aliquot Observationibus invigilasset, fine dubio aliter sentiret. Hoc enim negotium non tantum in hoc consistit, quod Stellae aliquanto distinctius conspiciantur, (quanquam Fixae ab eo, qui visu pollet & exercitatus est, aeque bene nudis oculis discernuntur,) sed an Instrumenta ab omnia parte correcte commonstrent, an pinnacidia Telescopica Instrumentis toties ad quasvis Observationes rite imponi, & tuto conservari queant; de quibus quidem id omni tempore aeque pracise fieri posse, valde dubito. Quare Cl. illos Viros humanissime regatos volo, nisi jam vasta ejusmodi Organa, Sextantem puta, Octantem & Quadrantem Azimuthalem, Dioptris Telescopicis munita possideant, eaque Caelo continuo admoveant, judicium suum tamdiu suspendant, donec longa annorum serie experti suerint, non fuisse se multoties elusos. Ex una quippe alterave Observatione, Quadrante aliquo, leviori perpendiculo gaudente, acquisita, res hac nequaquam est decidenda: Sed, siquis per decem & amplius annos assidue observaverit, tum ab ovo seriam Stellarum Restitutionem per distantias susceperit, poterit certiora quaedam hac de re in medium proferre. De reliquo satis mirari nequeo, eos qui ejusmodi Dioptris Telescopicis gaudent, necdum locorum, ubi degunt, & observant, Elevationem Poli, quanquam sciam, recte & omnino praecise determinasse. Hucusque enim ad eliquot minuta integra Parisiis Elevatio Poli nondum est definita; uti ex Dissertatione Petri Petiti de Latitudine Lutetiae intelligi potest. Sed nolo in his esse prolixior; ad Observationes ipsas provoco: Tempus aliquando docebit, quorum Observationes universae accuratiores fuerint, si modo nonnulli censuram suam rejicere eousque possent. Video enim aliquos, (inter quos etiam Cl. Flamstedius invenitur, ut ex epistola ejus ad Dom. Cassinum apparet) tulisse jam de nostris Observationibus, qualibus qualibus, judicium, priusquam illas viderunt, examinarunt, vel quicquam de iis cognoverunt. Nolo quidem vanus esse rerum mearum jactator, nec unquam imaginatus mihi sui, me in omni isto negotio, Restitutionis scil. Fixarum, rem (29) rem acu omnio tetigisse, aut tangere pro mea tenuitate posse: Sed hoc mihi penitus imaginor, siquidem totum iliud negotium suscepissem Dioptris Telescopicis, mihi non solum plurimos annos examinibus terendos, sed & spe, sine dubio, varia via, (qua de re hic non est disserendi locus) cadendum fuisse. Exinde gratulor mihi, me ad sententiam illam necdum transiisse, meaque me methodo omnia perfecisse quicquid praestitum Dei beneficio fuerit. Interim utrum nihil amplius (uti dubitat Cl. Flamstedius) quam hactenus praestitum fuerit, necne, de eo liberum cuique erit, suo tempore, quando rem viderit, judicium suum exponere; quin imo integrum erit, alium novum Catalogum superadditis tot ac tot centenis novis Fixis, hactenus neglectis, alia ratione construere. Verum nondum video, curam hane molestissimam taedicsissiman, laboriosissimanque, quae non nisi multorum annorum vigiliis suscipi peragique potest, ullum aliquem Astronomum serio hactenus tangere. Certe, unam alteramve stellulam ope Telescopii, Dieptrarumve Telescopicarum, dum praecipuas ac majores Fixas earumque intercapedines supponimus correctas, ad debitum locum deducere, tum nonnunquam distantias nonnullas Stellarum capere, haec ludicra sunt: At, restituere omnes conjunctim secundum longum ac latum; tum ducta continuo, singulis serenis diebus ac noctibus, tam Altitudinum Solarium, quam reliquarum Stellarum observationibus operam dare, easque Orbi exponere, ut pateat Motuum Harmonia, atque Instrumentorum certitudo; hoc artis, hoc laboris est. Quando Observationes habebimus 20 & 30 annorum spatio continuatas utrinque, nimirum tum quae Dioptris Telescopicis, tum quae solummodo N stris de Caelo depromptae fuerint, res omnino clarior futura est. Interea suo quilibet ingenio fruatur remque sua ratione pro libitu tentet. Honorisicum nobis omnibus erit, rei Literariae incrementum pro modulo nostro, nobis a DEO concesso, varia vita promovere. Johannis Kepleri, Mathematici suo saeculo Clarissimi, Manuscripta, in proxime praegressis literis laudata. FAsciculus primus continet, Restitutionum Lunarium Adversaria, & Demonstrationes pulcherrimas multas & librum, cui nomen feci Hipparcus, seu, de Magnitudinibus & Intervallis trium Corporum, Solis, Lunae, & Telluris; uli plus fere admirationis meretur Ingenium Humanum ad cognitionem Dei operum viam moliens, quam Opera ipsa Naturae per se bruta. Haec Pragae inchoata a multis annis, Lincii vero magna parte continuata. Fasc. 2, 3, 4, 5, 6. continent varias Virorum Magnorum ad Keplerum Epistolas, diversis argumentis Mathematicis ali sque refertas, quarum nonnullae scriptae fuerunt ad Reges, Principes & Status, puta Jacobum M. Brit. Regem, Landgravium Hassiae, Principem Anhaltinum, Ducem Wirtenbergensem, Status Austriacos, &c; aliae ad Universitates, & primarios, ipsi coaevis, Astronomos, Academiam nempe Tubingensem, Tychonem Brahe, Galilaeum, Harriottum, Crabbium, Forstium, Briggium, Beyerum, Origanum, Scheinerum, Besoldum, Maestlinum, Berneggerum, E Hof(30) Hofmannum, Pisanum, Brunum, Dornavium, Christmannum, Dasipedium, Wittichium, Velserum, Tengnagelium, Barthium, Crugerum, Schickardum, Mullerum, Maginum, Malcotium, Stolzelium, Calvisium, Scaligerum, Pistorium, Hafenreffetum, Smidium, Rulandum, &c. Fasc. 7. habet ~ ~ ~ ~ ~ ~, Graece: It. Kepleri appendicem ad Harmonices Mundi lib. 5. continentem Ptolomaei lib. 3. cum Notis antehac non visis: Item, Confutationem trium Capitum, quae tribus ultimis Inscriptionibus tertii libri Harmonicorum Ptolomaei subjuncta sunt, Bosloami Monachi, Interprete Joh. Keplero: It. Ptolomaei Harmonicorum sive de Musica, Andrea Gogavico interprete. It. De Musica veteri & moderna ex Dialogis Vincentii Galilaei: It. Aristoxeni, Musici antiquissimi, Harmonicorum Elementorum libros 3. It. Ptolomaei Harmonicorum lib. 3. It. Artis de Objecto Auditus fragmentum ex Porphyrii Commentariis. Fasc. 8. continet Genealogiam Austriacam & Proccrum. Fasc. 9. habet Commentarium in Martem Manuscriptum, diversum ab edito, cum multis Schematibus, magnum Volumen: It. Explanationem eorum quae restant ad Commentarium. Fasc. 10. continet Geometrica multa. Fasc. 11. Rudimenta Calendarii de Aureo numero: It. Dialogum de Calendario Gregoriano, Germanice: It. Tractatum de forma Anni in Tabb. Rudolphinis adhibita: It. Dialogum de Calendar. Gregoriano: It. Propositiones ab Imperatore exhibitas tribus Electoribus, Confessionem Augustanam professis, circa negotium Calendar. eorumque sensa de istis propositionibus: It. Calendarium ipsum. Fasc. 12. Tabulas Indic. Logarithm. It. Bosloami Monachi logisticam: It. Canonem Mesolog. dilatatum: It. cossam Burgii excultam; ubi ratio nova duplex Canonis Sinuum adornandi; ratio compendiose quadrandi, & radicem extrahendi; adhaec, Locatio Epocharum audax, cum restitutione ~ & ~; cum cumpluribus aliis. Fasc. 13. Chronologiam ab initio Mundi: It. De 70 hebdom. Danielis Diatribam: Annotata ad annos Buntingii: In Sleidanum de 4 Imperiis De origine Gentium ex historia Mosis: Chronologica plura, ut & Notas ad Scaligeri Diatriben de AEquinoctiis. Fasc. 14. De Stella nova Kepleri Annotata, in Cygno apparente, cum plurimis Epistolis. Fasc. 15. Annotationes in Dionysii Petavii Doctrinam Temporum. Fasc. 16. Rudimenta Tabularum spectantium Planetas ~. ~. ~. ~. ~. Fasc. 17. Demonstrationes motuum Saturni cum Tabb. & Revisionem Excentricitatis, ut & proportionem Orbium & Distantiarum: It. Demonstrationem motuum Jovis cum Tabb. quibus accessit Examen proportionis Orbium & excentricitatis absolutum: It. Tabulas Martis, & partem praeceptorum utendi, & Computationes locorum Veterum pro Epochis: Demonstrationes motuum Veneris: Tabulas Indic. pro Mercurio: Tabulas anguli (31) anguli pro Mercurio: Demonstrationis motuum Mercurii rudimenta omnifaria: Repetitionem Mercurialium. Fasc. 18. Lunaria. Tychonis Brabe, sive Progymnasmatum partem: It. Autographum Transformationum Lunarium: It. Transformationem hypotheseos, & Tabb. Lunarium. Fasc. 19. Observationes Eclypsium Kepleri, & aliorum: It. Ad motuum Lunae Restitutiones pertinentia, cum Epistolis, & Eclipsibus Lunae. Fasc. 20. continet Observationes Keplerianas. Fasc. 21. De Anni quantitate, aequinoctiis, obliquitate Eclipticae aequatione temporis: It. Contra Obliquitatem Eclipticae olim majorem ex observatione Chaldaeorum, Timocharis & Ptolomaei; contra inaequalem Praecessionem AEquinoctiorum, Observationes Walteri examinatae, & ex iis de AEquatione seculari: It. Ad aequationum negotium pertinentia, & de Diversitate longitudinis Anni ex causis Physicis. Fasc. 22. De Stellarum in Firmamento distantiis. Fasc. 23. Genethliaca: It. Diversas Tabb. motuum Lunarium: Bartshii Uranographia: It. Themata Clar. Virorum: It. Genethliaca Tychonis Brahe. Fasc. 24. Tabb. Rudolphinarum Autographum. Fasc. 25. Geometrica & Astronomica, puta de Quantitatibus; de divina Proportione; an recta curvis aequent, &c. Fasc. 26. Alia Geometrica & Astronomica. Fasc. 27. Genethliaca: It. De Regni Turcici interitu, in Roshei lib. Commentarium. Fasc. 28. Fundamenta Astrologica. Fasc. 29. Hydranlico-Pneumatica: It. Tractatum contra Ursum; nec non literas Tychonis Brahe ad Keplerum, & vice versa, specialissima continentes: It. Testimonia & Contractus inter ipsum & Tychonem: It. Ad Imperatores & Magnates literae. 