II. Gulielmi Cockburni M. D. Solutio Problematis de Purgantium & Emeticorum Medicamentorum Dosibus determinandis in quacunque Hominis AEtate, Temperamento, Temperamenti varietate per universum Terrarum orbem, ab ipso mense Martio proxime elapso, in Actis Philosophicis propositi. Et Illustri admodum Doctoque D. Edwardo Southwell, Annae Regine a Secretis Hibernicis, &c. consecrata. QUo rectius diversas emeticorum & purgantium Medicamentorum Doses, pro Temperamentorum & AEtatum varietate, decernamus. Supponendum est, Primo, istiusmodi Medicamenta nihil prius posse operari quam in Sanguinis massam appulerint, & eidem penitus immisceantur: Constat enim, ni Nauseam moveant, nullum ab iis effectum sonsibilem produci multo post tempore quo in eandem devehi possint. Secundo, generaliorem eorum effectum esse temperamenti sanguinei aliorumque Liquorum gyrantium Alterationem. Ex hisce duobus Postulatis concludimus, quod ubi Sanguinis Crasis est eadem Medicamentorum Doses, ad certum aliquem eliciendum effectum,sanguinis Quantitati proportioA a a a a a a a a a a a a 2 nales~ (2120) nales esse: Si namque certa quaedam Dosis exigatur ad unius Librae sanguinis v. gr. Crasin alterandam ad certum aliquem gradum, duplicem oportebit Dosin adhibere ut Librae duae ad eundem gradum alterentur, triplam ut tres, &c. Et universaliter si sanguinis Quantitas b exigat ~ d, quantitas sanguinis mb Dosin md exiget, & est b: d:: mb: md. Coroll. Quum Quantitas sanguinis & caeterorum humorum in gyrum actorum rite, ex Animalis pondere, possit aestimari (partes enim quas solidas nuncupamus sunt tantum Canales qui liquores istos continent) exinde sequitur Dosium quantitates, caeteris paribus, esse corporis ponderi proportionales; adeoq; Medicamentorum Dosin Infanti, recens nato, propinandam esse ad eorundem dosin provectioris aetatis Hominibus ut est Infantis pondus ad Hominis. Exempli causa, pilularum Rudii gr. xxx unica plerumq; dose Homini exhibentur, & Hominum Pondus commune est 160 Librarum, & Infantum Librarum 12; quapropter, ut sunt 160 Hominum Pondus ad 12 Infantum, ita sunt gr. xxx Hominum dosis ad gr. 2 1/4 quae sunt Infantum; ac semper in eadem ratione Medicamentorum doses augendae veniunt ut crescit Infans; dehinc doses exhibendae manent eaedem ad annum quinquagesimum, ex quo tempore sanguinis quantitas & vis quotidie minuuntur, qua quoque ratione minuendae sunt Medicamentorum Doses. Hac ratiocinandi methodo, Homines omnes eodem gaudere Temperamento simul & Augmentum Ordinemq; secretionum, ad annorum numerum, esse aequalem supposuimus; id enim vult simplicior meditandi modus: Quum vero hominum Temperamenta, seu Constitutiones, sint diversissimae pro varia sanguinis humorumq; gyrantium Crase, Dosium quantitates non semper proportionantur corporis ponderi. Diversum id sanguinis temperamentum in certa quadem partium ejusdem cohaerendi dispositione consistit, qua sanguis magis vel minus fluidus evadit; unde provenit quod medicamentorum in sanguinem Operationes fiant diversae pro variis Cohaerentiae gradibus. Ponamus enim homines duos (2121) duos aequali sanguinis quantitate pollentes, cujus ~ gradus sint diversi; manifestum est, medicamenta ista facilius laxioris texturae sanguini admisceri quam firmius cohaerenti, commiscendiq; Proclivitas quam habent medicamentorum partes particulis sanguinis est semper ut Fluiditas directe vel reciproce ut est sanguinis Tenacitas, & medicamenti in sanguinem vis erit in eadem similiter ratione: Adeoq; ut medicamentum in istis diversi temperamenti Hominibus aequaliter operetur, propinandae doses sanguinis Tenacitati proportionales esse debent, supponendo itidem sanguinem in utroq; pari Celeritate circuitum agere. Si vero sanguinis velocitas sit diversa medicamentorum operationes, b. e. Secretionum quantitas ab eis producta, erunt ut sanguinis Velocitas: Secretiones enim in qualibet Glandula, in dato tempore, sunt semper ut sanguinis quantitas quae in eandem glandulam eodem tempore devehitur, h. e. ut ejus Velocitas. Sanguinis etiam velocitas, caeteris paribus, semper se habet ut ejus Fluiditas, seu reciproce ut ejus Cohaerentiae gradus: Si igitur sanguinis Velocitas esset unice consideranda, hoc casu quantitas dosium ad eundem effectum producendum erit directe ut cohaerentiae gradus in partibus Sanguinis. Prop. I. In hominibus duobus aequalem sanguinis quantitatem habentibus sed Cohaerentiae gradibus differentis, Medicamentorum Emeticorum & purgantium doses, ad eundem effectum eliciendum necessariae, sunt in duplicata ratione graduum ~ sanguineae. Ubi enim Sanguis eadem velocitate movetur, dosis quantitas ut cohaerentiae gradus sit oportet, & si gradus cohaerentiae essent iidem dosis quantitas est reciproce ut velocitas; adeoque, ubi nec cohaerentia nec velocitas sunt eaedem,quantitas dosis est in ratione composita ex directa ratione graduum cohaerentiae in Sanguine & reciproca velocitatis: Atqui reciproca (2122) ~ velocitatis ratio est directae Tenacitatis vel cohaeren~ graduum rationi aequalis. Ideoq; Dosis quantitas est in ratione composita graduum cohaerentiae & graduum cohaerentiae, h. e. Doses propinandae sunt in duplicata ratione eorundem Q. E. D. Prop. II. Dosium quantitas hominibus diversae quantitatis sanguinis exhibenda,qui simul diversis pollet Cohaerentiae gradibus, est in ratione composita ex ratione ponderis hominum & duplicata graduum Cohaerentiae. Quum enim cohaerentiae gradus sunt iidem dosium quantitas est ut hominum pondus, & ubi hominum pondus est idem dosium quantitas est in duplicata ratione graduum cohaerentiae, adeoque, quum neuter est idem dosis quantitas est in ratione composita ex ratione ponderis hominum & duplicata graduum cohaerentiae. Q. E. D. Coroll. Hinc Quantitatem & Qualitatem Sanguinis in quolibet homine scientes doses ad purgandum & vomendum necessarias non ita arduum est determinare. Haec qualitas, seu Temperamentum, sanguinis a perito Medico ex Pulsibus Urina & aliis secretionibus facile invenitur; adeoq; Medicus, observando quae doses datae constitutionis homines purgant, minimo negotio doses cuilibet constitutioni vel Temperamento idoneas statuet. Schol. Quae hactenus in genere demonstrata sunt, ex vulgari Medicorum circa Purgationem & Vomitionem Hypothesi eodem sequerentur pacto; quoniam Dispositio, quam habent Ventriculus & Intestina ut stimulentur, est ut memorati quantitatis & Cohaerentiae in Sanguine gradus. Ita, vel ex illa Suppositione, Veritas haec maxime constaret, licet postulati simplicitate destituitur, atq; ob id non adhibetur. Londini, 4to Non. Febr. 1706. III. 