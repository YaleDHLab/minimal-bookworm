VI. De Ingenti Sanguinis Vomitu perquam gelidissimis brumali tempore Potionibus curato, Observatio ad Regiam Scientiarum Londinensem Societatem a Petro Antonio Michelotto M. D. R. S. S. transmissa. Q U U M Patritius Juvenis Praestantissimus Ludovicus Maffetti, rure, ubi venatione, & perequitando se vehementer exercuerat, in urbem reversus Sanguinem Decimo Calendas Januarias CIC CCC XXVIII. ad uncias quinque, sexve matutinis temporibus vomeret, hujuscemodi curationem institui. Primum, quod Cruoris in Arterias, Venasque vim, eas distendere continenter nitentem insigniter, & praecipue ex superfluente Sanguineae materiae copia adauctam animadverterem; minimeque ignorarem ipsum Nobilissimum Juvenem laborare scyrrhoso lienis tumore, ob quem, & Sanguinem vel hos ante quatuor annos evomuerat, & narium copiosis haemorrhagiis a prima usque adolescentia vere, & autumno quotannis tentari consueverat; quae, posteaquam fortuito a lusoribus follis capiti impactus fuerat, fere, ex toto defecerant; quod haec, inquam, minime ignorarem, ad uncias circiter octo ex haemorrhoidibus Sanguinem per hirudines protinus mitti, ejus copiae demendae, atque a liene, & ventriculo avertendae causa praecepi; tum aquam ex plan(130) plantaginis succo, corallato nitro bene saturam cyathi mensura saepius eo die forbendam praebui ad Sanguinis fervorem compescendum. Sanguineo vero vomitu circa secundam noctis vigiliam vehementius urgente, sub eoque, Sanguine maximo impetu copiosissime ad os ruente, aquam ex lactucae succo, cydoniati J. B. Helmontii Laudani guttis duodecim, unciarum quatuor pondo commistam confestim potui dedi, & Cruoris potissimum velocitatis minuendae, & somni acccersendi ergo: quod medicamentum, quum AEger, Sanguine ex ventriculo tertium, quartumque ingenti copia erumpente, rejiceret, ad catapotia ex persici philonii scrupulis sex, ex aqua succi Sanguinalis herbae devoranda decurri. Sub idem tempus gelidam aquam frigido aceto permistam ore contineri, spongiamque perfrigido aceto bene imbutam epigastricae regioni admoveri jussi, ad sanguifera stomachi vasa, sive exesa, sive rupta, sive quocunque modo patefacta constringenda: quem in finem, quandoquidem idem cruentus Vomitus quintum, sextumque revertebatur, atque AEger exanimari videbatur,. non modo ad confectionem ex contusis albi papaveris, & hyosciami seminibus rosaceo saccharo, armenia bolo, ac lapide haematite adjectis, semicochlearii pondere devorandam decurrebam; sed ad consolidantia quoque catapotia, quae sub Autore Helvetio Patre feruntur, quorum terni scrupuli quarta quoque hora assumebantur ex aqua modo commemorata, in qua modica pollinis ex margaritis, & rubris coralliis in calcem redactis, itemque ex magisterio (ut Chymici loquuntur) oculorum cancrorum portio soluta erat. Per haec auxilia consecutus sum, ut Sanguis per aliquot horas conquieverit. A (131) A Sanguinis per sectas Venas detractione ea nocte abstinui: primum, quod Sanguinem ad libras duodecim, & amplius duarum circiter horarum spatio ex ore processisse, jacentemque ob id, in conclavi frigido, paucis vestimentis corpori injectis quietus animo linqui perspicerem; tum, quod Cordis, & Arteriarum coagitatio, & quod consequebatur, residui Cruoris paucissimi velocitas esset quam maxima; inde, quod ad avertendum tantae sanguineae materiae a ventriculo cursum, exiguam Sanguinis emissionem, & parvo quidem tempore duraturam, sive ex parte ab ipso affecto ventriculo minus remota, sive ex Vena quam longissime ab eo distante haud sufficere, existimarem; postea, quod, vel per medicam, hujuscemodi rebus circumstantibus, Sanguinis detractionem, sulphuratarum sanguineae massae particularum ad coccineas massulas paene ex toto deficientes proportionem jam notabiliter (uti ex magna siti, corporis calore, brachiorum, & crurum jactatione, insignique pulsus frequentia conjiciebam) increscentem, una cum Sanguinis velocitate cruentum Vomitum rursus excitare valente summopere adaugeri posse, providerem. Albente caelo, Vomitu denuo reverso, ad Sanguinem, qui notabili tum quoque copia evomebatur, supprimendum, frigidum ex urenti urtica Succum, cui tosti opii grana octo admista erant, ad uncias quatuor potandum obtuli; qui quum ex toto non responderet, ad extremum ratiocinando constitui, & Sanguinis Ductus in ventriculi cavum pertinentes ejus aerem condensando comprimere, & Sanguinem ab iis supportatum reprimere perquam gelidissimis potionibus quia vero cujusquemodi generis cibos, sive ex contrito (132) trito pane, sive ex recentium ovorum vitellis, in gallinaceorum pullorum jusculis, solutis, sive ex ptisana hordeacea, oryzaeque cremore, AEger morbo fusus, stomacho maximopere languente reddebat, sorbitiones virium imbecillitati succurrentes, neque onerantes delegi: & primum quidem ex chioccolatte; tum ex vaccino lacte, & saccharo; inde ex hoc, & cremore ex dulcibus amygdalis, ~ albique papaveris seminibus recens expresso: cujusmodi liquores frigoribus ex glacie & nitro conglaciati, scilicet modo unus, modo alius quinta, sextave quaque hora ad uncias circiter septem hauriebantur, interpositis non multis quidem, sed saepe nocte, ac die haud leviter sitienti datis ex frigida Nucerina aqua potionibus. Quae curandi via maxime, quemadmodum ego arbitror, rationalis mirisice quum conferret, in ea perstiti fere usque ad Februarii mensis proxime insequentis initium; quo tempore victum primis quidem diebus ex decocta in gallinaceo jusculo oryza, conscissove triticeo pane, eodem jusculo, bene madente, aut recenti ovo; in sequentibus vero diebus ex carnibus quoque, modo gallinaceis, modo vitulinis, & interdum ex avibus imperavi: praetereaque ad imbecillem stomachum confirmandum praescripsi tincturae ex absinthio sine vini spiritu extractae guttas circiter sexaginta quotidie paulo ante prandium ex pimpinellae herbae aquae cochleario sumendas. Praetereo, me tertio, quartove morbi die vaccinum lac, butyro, ovi vitello, ac rubro saccharo admistis in ultima intestina per clysteres infundi, curasse ad atrum sanguinem ex ventriculo ad inferiores partes defluentem educendum: quem propterea quod crassi ex fuligine (133) gine pulveris formam habere, animadverterem; a medicamentis ad Cruoris in ventriculi caveam effusi concretionem prohibendam, tollendamve, in quocunque Vomitu Sanguinis ab aliis medicis praescribi solitis abstinere, satius duxi, quam iis propinatis, ad effectum a curatione per gelidissimas potiones jam prospere inceptum perficiendum vires adhibere videri, ejusmodi quamfrigidissimarum Cruorem cogentium sorbitionum viribus plane atque omnino contrarias. Atque hac quidem ratione medendi splendidissimum AEgrotantem ad desperationem redactum ex gravissima, & periculosissima, de qua hactenus retuli, valetudine, Oculatissimis, Clarissimisque Urbis Medicis, B. Zendrino, & Jo. D. Santorino mihi testibus liberavi: cui, ne in eundem morbum deinceps relabatur, Sanguinis uncias septem octove, tertio quartove quoque mense mitti jubeo, plerumque ex brachiis, interdum ex haemorrhoidibus. Istiusmodi autem praesidii genere ad Sanguinis profusionem prohibendam utendi, causa haec est. Splenis scirrho supra commemorato, Sanguinei ad eum attinentes Ductus magnopere obstructi eam Sanguinis copiam, cui continendae apti creati sunt, profecto capere nequeunt; reliqui igitur corporis, & quod consequitur, eo magis ventriculi ipsi lieni propinqui canales Sanguinem ducentes, quantitatem ejus naturali majorem contineant, necesse est: hique propterea sic extrorsum trudi, ac dilatari poterunt, ut Sanguini continenter ex ipsis manare conanti patefiant; sicuti plerumque contingit in maribus, faeminisque, quibus Sanguinis sputa, vomitus, aut ejus ex naribus profluvia propter insignes vasorum vel infimi ventris obstructiones fiunt. Sed S in (134) in lienosis praesertim copiosas, & immodicas Sanguinis susque, deque rejectiones vidisse se narrat Jo. Riolanus; historiasque ex Hippocrate, & Valverda affert eorum, qui Sanguinis Vomitu ex turgente splene interiere. Id ergo malum ne accideret, praecavendum mihi existimabam repetita Sanguineae materiae detractione. Et quoniam Sanguinis in fuos Ductus impetus velocitatis quoque incremento augeri potest; ob hoc, & aquae frigidae potum vini loco, & abstinentiam a venatione, cursu, aliisque ejuscemodi Cruoris motum vehementer accelerare potentibus imperavi, & eventu sane ad ultimum usque mensem Anni CIC ICCC XXX. prosperrimo. Nam eo anno postridie Calendas Decembres in eundem Illustrissimus, atque Excellentissimus, de quo retuli, Patritius Sanguinis Vomitum noctu relabitur. Ad eum visendum protinus accitus; quandoquidem libram unam tantummodo, alteramve Sanguinis evomuerat, & plenitudinem boni adesse Cruoris videbam: quanquam cruenta Vomitio continuabat, & Arteriae sub ea pene ex toto submittebant sese; nihilo minus tamen Sanguinis uncias circiter decem, ad eum a ventriculi sanguiferis vasis avertendum ex vena in laevo brachio secta, nulla interposita mora, mitti jubeo; inde liquidi Helmontii Laudani guttas quindecim, octodecimve ex pimpinellae minoris aquae unciis quatuor sumendas praescribo; atque hujusmodi remedium somni inducendi, & cruoris velocitatis retardandae causa in usum vocatum, ter, quaterve, quod Sanguinis Vomitu redeunte rejiciebatur, ea nocte ad propositum mihi finem consequendum repetere coactus sum. Vomitus (135) Vomitus vix horas duas sub hisce auxiliis conquievit: eo autem semel, iterumque reverso, ex haemorrhoidibus quoque Sanguinem ad uncias circiter quatuor educi praecipio, eodemque tempore ad quamgelidissimas, quae alias felicissime cesserant, optimeque nunc respondent in quadam Virgine profusissimo Cruoris ex uteri vasorum oppillationibus Vomitu fere exinanita, sorbitiones devenio: & primum quidem ad Chioccolatte, tum horis circiter quatuor exactis ad alios conglaciatos liquores, quos Sorbetti ex Spumiglia, & Pappina, vernacula Lingua hic appellant. Ex cujusmodi artificiali gelu concretis liquidis, nempe modo ex uno, modo ex altero ad coercendum Vomitum, viresque reficiendas non multum quidem, ne ventriculum morbo solutum oneraret, sed saepe AEger ferme exanimis degustabat. Hujusmodi per summe gelidas sorbitiones curandi ratione, Cruoris maxime gastricis Arteriis ac Venis contenti motum valentissime refrenare potente, obtinui, ut Vomitus ad insequentem usque diem quieverit; in quo bis reversus, iisdem quamgelidissimis potionibus pertinaciter tertia, quartave quaque hora repetitis iterum compressus est. Tertio mali die, Sanguinem quidem, at non in multa copia, Nobilissimo AEgrotanti denuo circa vesperam vomenti catapotia auri bracteis obvoluta, ad accersendum Somnum, & ad Cordis atque arteriarum coagitationes praeternaturales compescendas, devoranda ex aquae tormentillae herbae succi unciis tribus dedi, quae recipiebant persici philonii grana triginta, tosti opii semiscrupulum. Haec autem adeo responderunt, ut, & Vomitus protinus sedatus sit, & lonS 2 giusculus (136) giusculus somnus noctu accesserit. Dum haec adversus Sanguinis Vomitionem gerebantur, alvus lacte, butyro, saccharo, ac ovi vitellis commistis, & in inferiores partes infusis, secundo, tertiove die ad nigrum Sanguinem ex ventriculo ad intestina sub bilis atrae specie jam quoque delapsum evacuandum ducebatur; aquaque praeterea ex millefolii succo, in qua cotoneum malum parumper ebullierat, glacie gelidissima reddita ad stomachum aestu suo languidum erigendum, ad Ductus Sanguinem in eum importantes confirmandos, & ad sitim, quae die tertio urgere coepit, moderandam saepius die, ac nocte, parce tamen, ne Stomachus ipse tunc multum admodum infirmus ad resistendum obrueretur, potui dabatur. Dies duodecim frigidissimam hanc, tenuissimamque victus rationem, sub qua flatus quamplurimi per inferiora maximo cum crepitu descendebant, satis feliciter adhibui: post quod tempus, quum de ventriculi distendente dolore AEgrotus (quod praememorata glaciali aqua ad depellendam, qua continuo ardebat, sitim abusus esset) gravissime quereretur, illam dimisi; atque in ipsius locum substitui victum paulo pleniorem ex calidis gallinaceorum pullorum jusculis, in quibus recentis ovi vitellus cum permodica succi ex limonio malo portione solutus erat. Quae juscula bis in die hauriebantur, interposita summis matutinis temporibus bene calida ex Chioccolatte sorbitione, cui frigidae aquae potio, tum ventriculi refrigerandi, tum importunae sitis elidendae ergo praemittebatur. Adversus autem istiusmodi permolestam stomachi distentionem praeter calentes sorbitiones, catapotia quoque modo proposita inordinatos nervorum, & animalium (137) malium Spirituum motus componendi virtute praedita propinavi. Quartodecimo die dolor, & tumor pone sinistram aurem ad inferioris mandibulae medium, & amplius sese exporrigens, posteaquam caput ~ e antecedentibus diebus leviter doluerat, extemplo luboritur; eodemque tempore febris, quae alioqui continens quidem, sed nequaquam ingens erat cum levi frigore, & aliqua mentis turbatione intenditur. Contra quem dolorem calida, humidaque fomenta ex vaccini lactis, & aquae simplicis, in quibus sambuci flores decocti erant, partibus equalibus, spongiis admotis saepe repetenda praescribo: per quae humoris parotidam efficientis coitus intra octo dies fere ex toto solutus est. Post quod tempus febricula circa noctem paulum increscens, mane se remittens continuabat; AEger siti non adeo cruciabatur, frigidam Nucerinam aquam potabat; interdiu vigilabat, noctu conquiescebat; calidis, quas dixi, sorbitionibus reficiebatur, & interdum ptisana quoque ex oryza utebatur. Natura vel dum bene valebat ructuosus, aliquando conquerebatur de quibusdam (ut ipse aiebat) acidis ventriculum irritantibus, pituitae, & nonnunquam alimentorum rejectum moventibus: adversus quae absinthii tinctura semel die circa meridiem, saepius frigida aqua ex Nucerino Fonte huc importata haud improspere pugnabam; atque interdum remedio persici philonii, & tosti opii; interdum quamgelidissima ex lacte, & saccharo, gelu artificiose concretis, sorbitione ad crebro ructantem, calidisque fermentationibus (quod ut facile credam, haud leves sunt causae) commotum stoma(138) stomachum componendum prospero successu, noctu utebar. Circa diem quadragesimum aquosi humoris Vomitus decedebat; Arteriae naturaliter ordinatae erant; venter quotidie satis; copiosam vero urinam vesica reddebat; & vires, ac ciborum appetentia accedebant sic, ut valentiorem cibum, frigidum videlicet ex cervino cornu, & vitulinis pedibus gluten Convalescenti paulo antequam nutrientia juscula supra commemorata sorberet, quotidie ter oporteret offerre. Ab ejusmodi alimenti genere primum ad oryzam in capi jusculo coctam, & gallinacea jecinora elixa; inde ad tenerarum gallinarum, vitulorum, coturnicumque carnes transiit: edulio ex vaccino lacte, recentis ovi vitello, & tantilla sacchari portione, ad cochlearium unum, aut alterum commanducato, alvi movendae gratia. Atque in praesentia sanus est, & benevalet. D. Venetiis Quinto Calendas Februarias CICICCCXXXI. Animadversio. Propositum Sanguinis Vomitum per conglaciatas, quas recensui, sorbitiones supprimendi rationem, quamsolidissimis ratiocinationibus esse innixam, demonstratu haud ita difficile est. Primum namque sanguiferi ductus Sanguinem in ventriculi cavum, sive raptura, sive erosione, sive raritudine propriarum tunicarum, sive orum suorum apertura profundentes, glacialis ejusmodi congelatarum celeriter in ventriculum defluentium potionum frigoris vi, nulla re interposita tacti, quasique perusti, quam citissime, validissimeque (139) lidissimeque fieri potest, corrugantur; tum Sanguis his ipsis Ductibus contentus vehementissime cogitur, atque in majores canales repellitur; deinde toto corpore ob idem gelidissimum frigus inhorrescente, reliquum Sanguinis in suis motibus lationis, & agitationis multum admodum retardatur, ac proin ejus impetus ex Cordis, & Arteriarum pulsus velocitate enascens, arteriosorum, venosorumque canalium extremis orificiis patefaciendis peropportunus notabiliter imminuitur; postea illae ipsae quamgelidissimae potiones ex satis nutrientibus massulis coagmentatae per notissimas chyli vias Sanguinis alveos influentes residui Cruoris particulas, congregando absque ullo impetu reficiunt. Quum igitur, quam expono, adversus Sanguinis Vomitum pugnandi ratio, & ventriculi vomendi conatus cohibere, & Sanguinem sistere pluribus de nominibus valeat; subveniendique insuper, et prompte quidem imbecillitati AEgrotantis sufficienti virtute polleat: ecquis Saniorum saltem Medentium jam est, qui eam & maxime rationalem, & efficacissimarum in Cruorem vomentibus virium esse, non fateatur? Pulcherrimam Aretaei ex Cappadocia graeco-latinam editionem Oxonia ad me transmissam inspicienti mihi, Sanguinis Rejectionis Curatio, Acutorum morborum Libro Secundo ab eo proposita sub aspectum venit. Quum autem hanc perlegerim ad eum locum deveni, ubi praesentiorem medicinam in iis, quae bibuntur, & devorantur; esse, ait, quorum speciem triplicem existere subjieit; vel ut vasa cogendo, compremendoque fiuxionis ductus quasi ligent; <inferred>vel</inferred> ut effluentem humorem incrassent, atque congeleni, quo minus effun(140) fundatur, quanquam exitus pateat; vel ut vias exiccent, Sanguinem intra sedem antiquam retinendo, ne profluvio loci exinaniti maneant, & in eam partem exundent, ubi facta est effusio. Miles ille in Graecorum Veterum Medica Disciplina gloriarum plenissimus, qui cujusdam Georgii Schmidt Corcyrae Nigrae ficti Medici cognomine Personatus, clamoso libello ranae ad instar. clamitans ranunculorum vim maximam hos ante sex annos in me commovit: Miles, inquam ille Gloriosus (ut Plautina phrasi dicam) cujus ego legiones difflavi Spiritu, ex hisce Aretaei verbis: cogendo, comprimendo; quasi ligent, atque congelent: colligi posse, quod Sanguinis Vomitum, cujus Historiam cum Medica Republica communico, curandi methodus sola ratione hoc in casu a me inventa, in ejusdem Cappadociae Medicorum Principis De Curatione Sanguinis Rejectionis Capite contineatur, procul dubio dictitabit. Verum enimvero, id a veritate omnino abhorrere, evidentissimum fiet, remedia, quae valida, & ad concretionem efficacia idemmet vocat Aretaeus, perpendenti, Non enim glaciem, nivem, aut quos ego adhibui, conglaciatos liquores ad vasorum compressionem, & Sanguinis, quam caeteroqui necessatian coguoscis, concretionem inducendam proponit; sed simplicem poscam; plantaginis, vuae acerbae, sanguinalis herbae, seridis, coriandrive cum aceto succum; aridam acaciam; leporis, hinnuli, aut haedi coagulum; terram Samiam, Etreriam, sigillatamque Lemniam; corallium, sapam Creticam, pastillos ex AEgyptia Spina, atque hujus generis alia multa, quae hic referre piget. Quod ad alimenta attinct: ea adstringentia (141) gentia quidem, & facultate refrigerantia, vel tactu frigida esse debere, scribit: at vero mentionem tantummodo injicit elotae alicae, oryzae in posca, palmularum decocti, tosti panis sicci, contusi in farinae speciem cribro trajecti: ex quibus Sorbitiones cum oleo (cui thymbra inspergi potest sale condita, cum rhoe) faciendas esse, praecipit. Si ex profusione mors timeri possit: injucunda etiam, & concoctu difficilia esse praebenda, ex galla arida contrita lenti siccae, frigidaeque inspersa, atque ova inter coquendum crassa effecta, tradit. Atque his utendum esse inculcat, si adstringere, & refrigerare in animo habeamus. Sanguinem autem, & spiritum incrassantia auxilia recensens: ad hoc praestandum, Sorbitiones ex lacte, amylo; aut ex alica modo cum amylo, modo cum lacte; alicamque praeterea cum palmulis coctam, & entiam optime perductam cum amylo, vel lacte, vel farre Thyrreno; itemque milium cum lacte, atque horum similia maxime valere, perhibet. Ut itaque leniori epilogo Militi nostro Gloriosissimo satisfaciamus: quum Aretaei neque alimenta, neque medicamenta adversus Sanguinis vel a liene profusiones; conglaciatarum, quas Inclyto meo AEgrotanti cum rejectus Sanguinis supprimendi, tum virium levissimo, gratissimoque cibi genere sustinendarum causa dedi, sorbitionum virtutibus aequales similesve obtineant facultates; haeque ab illis plurimum differant: nemo deinceps suspicari poterit, meam, ante recensitum Sanguinis Vomitum, per quam gelidissimas, summis frigoribus, propinatas potiones edomandi, comprimendique methodum ab Aretaei fontibus emanasse. Si in supra allegatis Aretaei verT bis (142) bis eam, de qua disputatur, curandi viam reapse subesse, idem Philograeculus Miles, ad Graiorum Medicae Artis principum (quos superum consiliis instructos credit) scripta, tanquam ad Sibyllinos libros adhaerescens novisset: eam profecto, quatuor circiter abhinc annis, nimirum dum Patritio nostro Sanguinem copiosissime primum Evomenti una cum aliis Medicis assideret, adhibuisset. At sub ejus curandi forma per largas, repetitasque Sanguinis detractiones, & medicamenta nitrum recipientia ex Clarissimo Georg. Stahlio excerpta AEger longo vitae curriculo Dignissimus moriturus esset: mea autem opera a mortis limine revocatus est. Sed Philogaeculum dimittamus: ad glaciali frigore curandi rationem revertamur. Viri Eruditissimi Thomae Bartholini de Nivis usu Medico libellum nuperrimis diebus quum evolverem, inveni non Abensinam modo potionem nive refrigeratam in calidis ventriculi passionibus imperare, sed & Galenum. Hic, eodem referente Bartholino, Senecam, solutum & aestu suo languidum stomachum perurente frigore erigendum esse, in Naturalibus quaestionibus scribentem fortasse secutus: in ventriculo curando refrigerationem sibi proponit per aquam, cibos, fructus nive refrigeratos. * Vidisti, iniquit, & tu quosdam uno die, vel potius hora, frigida potione levatos; quorum aliis non aquam modo dedi fontanam recentem, sed etiam quae nive esset refrigerata, veluti Romae praeparare solent: cibos praeterea ad eundem modum refrigeratos identidem me illis permittere vidisti: iisdem dedi, & ptisanam probe coctam pariratione refrigeratam, aliaque id genus sexcenta. * Lib. vii. Met. Med. Cap. iv. Praeter (143) Praeter Abensinam, & Galenum, Rhasem quoque Zacutum, Amatumque Lusitanos, Lud. Septalium, Laz. Riverium, atque alios, qui ad percalidum ventriculum multum infrigidandum, colicosque ex calidis, ac biliosis humoribus coortos dolores depellendos cibo, & potu gelido, & frigida aqua in linteolis ventri imposita usi sunt, adducit idem Bartholinus: qui autem Sanguinis rejectiones, effluentiasve ex quacunque corporis nostri parte, potionibus nive, vel glacie, quam frigidissimis redditis; aut alius generis gelidissimis sorbitionibus curarint, profert neminem. Quod ad me attinet: conglaciatos ex melonum seminum cremore, & modico Saccharo liquores parca manu circa primum vesperum oblatos satis faeliciter hisce frigidissimis diebus expertus sum in juvenilis aetatis, & fervidae temperiei Moniali ex Patritia Ericciorum Familia quamsplendidissima; quae ventriculi nervorum spasmo ab vehementi moestitia ortum ducente, laevumque ejus orificium ita constringente, ut, & gravem, suspiriosamque respirationem efficeret, & cum esculentorum, tum potulentorum vel parcissime assumptorum descensum pene ex toto prohiberet, graviter vexabatur. Hippocrates, quanquam frigida, veluti nivem, & glaciem Sanguinis Eruptiones inducere, scribit Aphor. Sect. V. Aph. XXIIII. nihilo tamen secius Aphor. XXIII. asserit: in his frigida uti oportere, unde sanguis erumpti, aut erupturus est, & quidem circa ipsas partes, unde fluit. Memini, me sex circiter abhinc annis, Sanguinis ingens ex utero profluvium, communibus medicamentis, & ne perfrigida quidem aqua quicquam proficientibus, promptissime in Meritissima Matrona, media aestate suppressisse, perurente glacie genibus, & cruribus super imposita, cruralibus, T 2 & (144) & quod consequitur, iliacis, aliisque in uterum desinentibus Arteriis, ac Venis maximopere coarctatis, repressoque propterea, ac veluti ab consuetis viis intercluso Sanguine. Verumtamen, tametsi quam gelidissimas, quas saepius commemoravi, sortibiones adversus cujusquemodi profluvia Sanguinis, & maxime ex ventriculo, ab immodico Sanguinei amnis fervore, & accelerato motu enata, aut cum his conjuncta, & in juvenibus potissimum, quibus cruor, & stomachus ex aestuat, magnopere collaudo: non ideo tamen suadere ausim, ut illae ipsae conglaciatae sorbitiones mulieribus Sanguinem ex partu vomentibus, aut frigidis ventriculi, atque intestinorum fermentationibus obnoxiis sine ullo discrimine propinentur. In Sanguinis ex partu vomitionibus: uti neque multa calida aqua lavarem, neque tepefactoria (quemadmodum Hippocrates tum in libro de Morbis Muliebribus, tum in eo, quem de Natura Muliebri inscripsit, indiscriminatim praecipit) tam facile adhiberem: sic asininum, & vaccinum lac ab eodem Hippocrate iis in casibus praescriptum haud quaquam plane damnarem. Sanguinem, inquam, ex lochiorum suppressione, aut imminutione evomentibus; primum venas in pedibus secari ad Sanguinem a ventriculo revocandum; tum calidis fomentis ex aqua, & albo vino, in quibus emollientes, aperientesque herbae ebullierint, hypogastricam regionem frequentissime foveri, cruraque, & pedes eodem tempore multa calida aqua lavari juberem ad uteri vasa reseranda; inde ad lac, humectandae & reficiendae sanguineae massae causa, transirem. Sin vero mulieri sanguinem vomendo rejicienti puerperii purgationes naturaliter fluerent, non calidis (145) <inferred>lidis</inferred> fotibus, & lavacris, sed remediis Sanguinis impetum sedantibus, ejus calorem cogendo moderantibus, confirmantibusque vasa ventriculi, ad singulas circumstantes res attente respiciendo cruentum vomitum supprimere pertentarem. Eo autem compresso ad lacteam diaetam, vel hac non conferente, ad reficientes potiones ex Chioccolatte, nutrientibus gallinaceorum pullorum, ranarum, terrestriumve testudinum jusculis, atque horum similibus devenirem. F I N I S. L O N D O N: Printed for W. I N N Y S, at the West-End of St. Paul's Church-Yard. M D C C X XXI. 