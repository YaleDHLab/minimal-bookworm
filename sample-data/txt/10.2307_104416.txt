Cyanus Foliis radicalibus partim integris, partim pinnatis, Bractea Calycis ovali, Flore sulphureo; per Albert. Haller, Prof. Anat. & Bot. Gottingens. R. S. Ang. & Suec. S. descriptus. Vide T A B. IV. R A D I X perennis est, quam etuere nolui, ut parcerem plantae, quae semen nondum dedisset. Folia ad terram conferta, varia: virentia omnia, & firmiuscula, cum aliqua, sed brevi & sparsa lanugine. Eorum alia simplicia sunt, longo petiolo, elliptica 3 lanceolata Read April 26. 1744. [95] lanceolata bractea, margine levi. Alia hujusmodi, sed oris serratis. Alia praeterea semidivisa, in duos inaequales lobos. Alia varie semipinnata & laciniata. Alia penitus pinnata, qualia continuo dicam, sed pinnis latis, & ultima ampla, pene rhomboidea. Alia, & hujusmodi folia, etiam ad caulem sunt, omnino pinnata, nervo longo, firmo, cavo, oris foliosis, pinnarum paribus numerosis, duodenis & ultra, earum primae minimae, simplices & ligulatae. Sequentes similes, sed accedentibus in origine minoribus, similibus tamen appendiculis. Eundo pinnae augentur latitudine, & longitudine, & primo semitrifidae, deinde semipinnatae adparent. In fine petiolus latescit, & foliosus fit; & denuo simplicibus ellipticis pinnulis terminatur. Caulis cubitalis bracteatus, foliis sub origine ramorum, qualia fere ultimo loco dixi. Flores satis similes Jaceae vulgaris laciniatae, sed egregio gummi guttae colore conspicui inodori. Capitis florigeri magnitudo, qualis in icone est. Calyx globosus superne contractus. Squamarum pars viridis ovalis; pars sicca ovato-rhomboidea, sublutea, tota fimbriata. In supremis squamis habet additamenta sicca, tenuiora, serrata. Corona petalorum steriliorum, reflexorum, bilabiatorum, quadrifidorum; Fertilium semen pappo coronatum, flosculus longus, incurvus, quinquefidus, uno segmento profundius secto. Tubus staminum ex flosculo eminet, ex eo vero tuba clavata. Semen maturum ex ovali compressum, ciliis nigris coronatum. Cl. Gerberus misit cum nomine Jaceae laciniatae flore luteo magno, squamis calycum ciliaribus, splendentibus. [96] dentibus. Locus natalis ex Russia, vel ad Wolgam certe flumen, ad cujus litora longo itinere plantas inquisivit. Ex calyce & flore Jaceae genus est Vaillantio, mihi Cyani, Cl. Linnaeo Centaureae; quo tamen nomine nimis multas plantas comprehendit vir egregius, quam ut commoda nomina imponere liceat. XVI. Philos. Trans. No. 472. TAB. IV. P. 94. C. J. Rollinus M.D.del.at.nat J. Myndesc. 