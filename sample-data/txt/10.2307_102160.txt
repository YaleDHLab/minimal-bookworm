[1068] Phaenomena in Cadavere praenobilis cujusdam Faeminae, Apoplexia peremptae, inter dissecandum, Maii 12, 1679, a Clariss. Medico Dno. Dre. Cole Observata. IL lustrissima D2, in saeculi ornamentum & exemplum nata (utpote cujus non solum stupendae animi dotes, sed & eximia virtus, cunctos queis innotuisse contigit, in admirationem, imo & venerationem rapuerunt,) a multis retro annis hypochondriacis (prout vulgo dicuntur,) & hystericis laboraverat symptomatis; quibus aliquoties, at nuperis annis, supervenerat narium haemorrhagia, eaque quandoque tam profusa, ut de vita fere desperandum fuerit. Ad periculum & a morbis, & ab haemorrhagia, averruncandum, phlebotomia (nescio ipsius Dnae, an medicorum suasu,) inter alia praesidia saepe in subsidium vocata fuerat, a qua (non secus ac ab haemorrhagiis dum moderate procederent,) egregium saepenumero levamen, emaciatum quamvis fuit, & non morbo solum & jeiuniis maceratum, corpus, sensit. Imo licet ante mensem, plus minus, ab obitu spontaneam, eamque valde copiosam, haemorrhagiam, quae negotio non omnino nullo tandem sistebatur, perpessa fuerat, usque adeo tamen ab eo tempore in valetudine, paulo ante desperata fere, recuperanda promoverat, ut sibi persuaserat, se jam extra discriminis aleam, diminutis plurimum symptomatis, ferme constitisse. Solummodo pridie ejus diei, qui illi supremus erat, denuo ad haemorrhagiam solitam proclivis erat, quam omni ope sub ipso erumpere gestientis sanguinis primo nixu praevenire satagebat, periculum, quod nuper ab immodico ejus effluxu evaserat, iterum verita. Et quidem nimis fataliter cessit remediorum quae adhibuit successus, sanguine non amplius prodeunte; [1069] deunte; unde se in tuto positam, vel eo ipso ante obitum die, Maii 10, censuit. Cumex improviso fatalis illius immineret catastrophe. Postquam enim vesperi se intra cubile composuerat, subito immani capitis dolore correpta erat; cujus gratia (vacillare statim incipiente lingua,) chirurgum extemplo advocari jussit, qui sanguinem detraheret. Ille autem, qui mille passus inde aberat, non ante appellere potuit, quam Nobilissima Dna. e vivis excesserat, quod intra semihoram ab insultu contigit. Ad cadaveris apertionem vocatus, accito in operis societatem doctiss. D. Tomkyns, nil in visceribus abdomine contentis invenire potuimus, unde vel insignem aliquam labem iis adesse concluderemus, nedum mortis causam illic latitare. Et quidem, notatu dignum erat, quod quamvis a triginta annis jecur, ab omnibus fere Celeberr. Medicis, quos sanitati suae moderandae admoverat (& inter caeteros famigeratiss. D. Mayerne,) non modo summe obstructum (quae etiam de Liene pronuntiata fuerat sententia,) sed etiam scirrhosum habitum fuerat; usque adeo tamen ab omni labe immune erat, ut nulla vel minimae obstructionis, (licet ubicunque talem latitare suspicio ingruere potuit aperuerimus,) vestigia offendi potuerant; verum vasa debitas suas distributiones quantum colligere potuimus, observabant, substantia uniformis & compacta erat, colorque universim, qualem naturae modus exigit, optimus; hinc ut appareat, quam injuste saepenumero criminari soleamus hoc viscus. Solummodo praegrande erat, & proinde (in macilento praesertim corpore,) majorem solita in hypochondrio tensionem efficiens, palpum iis facile obtrudere potuit, qui, pro solenni olim more, cunctorum, hypochondriacorum titulo insignitorum, symptomatum causas ab Hepate & Liene obstructis deducunt. Hoc saltem notavimus, quod nec in cysti fellea, quae plurimum contracta erat, nec in reliquis (quae sese conspicienda obtuleN n 2 runt,) [1070] runt,) per hepar sparsis vasis biliaribus, quicquam bilis repertum fuerit, nec ab ea tincturam, nisi admodum dilutam, hauserant; verum in cystis cavitate quatuordecim reperiebantur concretiones, quarum maxima pars magnitudine pisa aequabant, duae vel tres paulo ampliores erant, pressae rotunditatis, exterius fere nigricantes, & glabrae, atque Bezoar, postquam paululum aeri expositae fuerant, aemulantes, primo autem intuitu pilulas aloeticas referentes, intus flavescentes, cum aliquali in centro cavitate, facileque friabiles. Lien pariter ab omni labe immunis videbatur, sed,non secus ac hepar, solito grandior. Ventriculus vacuus (utpote quem pauculis ante mortem horis depleverat vomitionis, non infrequens toto aegritudinis decursu, paroxysmus; ut taceam Hon. Dam tantasemper, ne Seraphicis fruitionibus poneretur obex, abstinentia usum fuisse, ut raro ipsis naturae indigentiis, alimentorum debita ingesta mensura, vel maxime sana consuleret,) non multum, vel quod ad colorem vel texturam attinet, nisi quod paulo flaccidior fuerit, culpandus videbatur. Pancreas nulla evidentia obstructionis indicia prodebat, ut nec mesenterii glandulae. Omentum satis firmum erat. Renes & fabulo, & calculis, omnique obstruente materia liberi erant, quantumvis prae doloribus, qui circa eorum regionem aliquoties invadere solebant, crediderat aliquando Illustr. Da, se calculo laborasse; Solum modo laxior aliquantum aequo videbatur illorum compages; quod forsan copiosae quam perpeti solebat, urinae limpidae eos perluentis quantitati imputari mereatur. Uterus debite constitutus videbatur, quamvis ex symptomatis, quibus antea laboraverat, haud pauca huic parti adscribi soleant. Intra [1071] Intra thoracem observandum occurrebat, 10, quod in dextro latere pulmones tam firmiter pleurae,quatuor digitorum latitudine, adhaererent, ut nisi cultri adminiculo aegre separari potuerint; 2~, quod variis in locis, praesertim hic illic circa loborum margines, tanto nigrore afficerentur, ut ad sphacelationes proni viderentur. Cor sanum conspiciebatur: quodque forsan attendi mereatur, pinguedinis sat magna quantitas basi ejus accrevit, quanquam reliquo corpore valde emaciata fuerit. Aperto vero cranio tam subitae cladis evidenter sese obtulit causa. Vasa etenim sanguifera membranas (tenuem praesertim,) dextri lobi cerebri perreptantia, sanguine admodum turgebant; iisque ex illa cerebri regione, (qua se laborare statim ab invasione conquesta est,) disscissis, magna effluxit serosi sanguinis quantitas; quo evacuato, cerebrique substantia cultello aperta, sese in conspectum obtulit largus concreti cruoris grumus, qui staterae impositus pependit unciam circiter cum dimidia, atque proinde largam illic sibi necessario formaverat cavitatem. Ast in ventriculos, vel alibi inter membranas nil omnino sanguinis effusum erat. Sinistrum lobum quod attinet, nec ille, nec ejus vasa sanguine supra modum turgebant. De caetero, nil in propera isthac, quam lucernarum ope adornabamus, dissectione (nempe festinandum erat,) comperire potuimus, unde concludendum esset cerebrum, quantum oculis patuit, male affectum ~; tametsi ex variis sym ptomatis quibus a longo tempore obnoxia fuisset Nobiliss. Da (utpote cordis tremore, & palpitationibus, magnis anxietatibus, musculorum in artubus aliisque partibus contracturis & doloribus, aliisque pluribus convulsivis,) non levis momenti argumenta succi nervosi haud parum vitiati desumi potuerint. Unde corollarium isthoc forsan deducere liceat; Succorum in corpore contentorum vitia non semper partium vel continentium vel, O ~ secer [1072] secernentium culpae, sed quandoque (si non plerumque,) propriae eorum degenerationi & dyscrafiae imputanda ~. Cerebrum, cum cerebello, cranio exemptum, & superfluo, qua licuit, sanguine liberatum, pependit lbii unc XIIII,juxta vulgata pondera quae a pud nos in usu sunt, & ad manum erant, Averdupois dicta; id quod forsan curiosis non ingratum fuerit annotasse. An Ab