[301] XXIX. De Polygonis Area vel Perimetro maximis et minimis, inscriptis Circulo, vel Circulum circumscribentibus. Auctore S. Horsley, LL. D. R. S. Sec. Redde, May 19, 1775. T H E O R E M A I. (TAB. IX.) Si linea recta arcum circularem contingentibus duabus interceptum contingat, segmentum ejus, contingentibus primo positis interceptum, in contactus sui puncto vel aequaliter vel inaequaliter divisum est, prout arcus ipse circularis aequaliter vel inaequaliter in eodem puncto divisus est. Segmentaque arcus (inaequaliter scilicet divisi) et rectae contingentis majora et minora ab iisdem sunt partibus mutui contactus. ARCUM circularem AEC, contingentibus duabus, AB, CD, interceptum, recta BD in puncto E contingat. Recta vero BD contingentibus primo positis, AB, CD, in punctis B, D, occurrat. Dico rectam BD in puncto E vel aequaliter vel inaequaliter divisam, prout arcus AEC aequaliter vel inaequaliter in eodem puncto E divisus est. Primo puta arcum AC in puncto E aequaliter divisum. Dico igitur et rectam BD, in puncto E, bifariam secari. Circuli AEC centrum esto F. Jungantur FE, FB, FD, quarum [302] rum FB, FD, circuli peripheriae in punctis G, H, occurrant. Rectae FB, FD arcus AE, CE bifariam dividunt. Arcus igitur GE, HE, arcuum AE, CE semisses. AEquales igitur GE, EH, propter AE, EC, ex hypothesi, aequales. Quare anguli BFE, DFE aequales. AEquales autem anguli BEF, DEF: rectus enim uterque. In triangulis igitur BFE, DFE, quae latus commune habent EF, duo anguli BEF, BFE, duobus DEF, DFE, singuli singulis aequales. Reliqua igitur reliquis aequalia (per El. 1. 26.). Quare BE = ED. Q.E.D. Jam vero puta arcum AC inaequaliter in E divisum, et segmentorum AE, CE, majus esse AE, CE minus. (fig. 2.) Dico rectam BD inaequaliter in puncto E divisam, segmentumque BE majus esse, DE minus. Jungantur enim ut prius FB, FE, FD, quarum FB, FD peripheriae in punctis G, H, occurrant. Rectae FB, FD, arcus AE, CE, bifariam dividunt. Arcus igitur GE, HE, arcuum AE, CE, semisses. Cum igitur arcus AE, arcu CE major sit, arcus GE arcu HE major erit. Angulus igitur BFE angulo DFE major. Fiat angulus EFK angulo DFE aequalis. Quoniam angulus KFE angulo DFE aequalis est, nec non angulus rectus KEF, recto DEF aequalis; in triangulis EFK, EFD, quae latus EF commune habent, anguli duo KFE, KEF, duobus DFE, DEF, singuli singulis aequales. Reliqua igitur reliquis aequalia. Latera igitur EK, ED, aequalia. Propter angulum vero EFK angulo EFB minorem, punctum K punctis, B, E, necessario interjacet. Recta igitur BE, recta KE major. Major itaque quam ED. Q.E.D. THEOREMA. [303] T H E O R E M A II. Linea recta quae arcum circularem contingentibus duabus interceptum in puncto medio contingit, et contingentibus primo positis hinc inde occurrit, minima est omnium quae, eundem arcum contingentes, contingentibus primo positis intercipiuntur. ARCUM circularem BED, contingentibus duabus AB, CD, interceptum recta AC in puncto E contingat, et contingentibus primo positis AB, CD, in punctis A, C, occurrat. Punctum E arcus BED medium esto. Dico rectam AC omnium minimam, quae, arcum BED contingentes, contingentibus AB, CD, intercipiuntur. Sumatur enim in arcu BED punctum quodlibet F, et ducatur recta GH quae circulum in F contingat. Recta vero GH contingentibus AB, CD, in punctis G, H, occurrat. Dico rectam AC recta GH minorem. Si parallelae sint contingentes AB, CD (fig. 1.) res manifesta est: parallelas enim AB, CD, recta GH oblique secat, recta autem AC normaliter. Rectae vero AB, CD, non sint parallelae. (fig. 2. et 3.) Si recta AC non sit minor quam GH, aut aequalis erit, aut major. Sit primo aequalis. Arcus autem BD, inaequaliter in F divisi, segmentum majus esto BF. Rectae igitur GH, inaequaliter in F divisae, segmentum GF majus erit (per 1. hujus). Rectae BA, DC, productae occurrent; occursus esto K: rectarum vero GH, AC, occursus esto L. Juncta BD, per H ducatur HM rectis BD, AC, parallela: et per G ducatur GN rectae DK parallela, quae rectae AC in N occurrat. VOL. LXV. T t Rectae [304] Rectae GF, GB, quae circulum in punctis B, F, contingentes in puncto G conveniunt, aequales sunt. Pari ratione AE, AB, aequales. Recta igitur GF duabus AE, AG, simul sumptis aequalis est. Rursum rectae HF, HD, quae circulum in punctis F, D, contingentes in puncto H conveniunt, aequales sunt. Pari ratione CD, CE, aequales. Recta igitur CD, vel CE, duabus FH, HC, simul sumptis aequalis. Tres igitur GF, FH, HC, simul sumptae, tribus AG, AE, EC, simul sumptis aequales; id est, duae GH, HC, simul sumptae duabus AG, AC, simul sumptis. Rectae autem GH, AC, ex hypothesi, aequales. Ablatis igitur GH, AC, aequalibus, relinquuntur HC, AG, aequales. Propter rectas autem AC, MH, BD, parallelas, et triangulum BKD isosceles, aequales sunt CH, AM: quare AG, AM, aequales. Propter parallelas, autem AL, MH, rectae GM, GH, in punctis A, L, similiter divisae sunt: bifariam autem GM in A: quare et GH bifariam in L: et propter GN, CD, parallelas, CN bifariam in L. Cum CL igitur semissis sit rectae CN, et CE semissis rectae CA, erit EL rectae AN semissis, sive AN rectae EL dupla. Recta autem GH aequaliter in L divisa, cum ejusdem rectae, inaequaliter in F divisae, segmentum GF majus est (per 1. hujus), recta GF, rectis HF et duplae FL simul sumptis aequalis est. Rectae autem GF recta GB aequalis. Quare GB, sive duae GM, MB, simul sumptae, duabus, HF et duplae FL, simul sumptis, sive duabus, HD et duplae FL, simul sumptis, aequales. Et ablatis hinc inde MB, HD, aequalibus, relinquetur GM aequalis duplae FL, id est duplae EL, id est, ex prius ostensis, rectae AN. Propter aequales autem GA, AM, recta GM rectae GA dupla est: et propter parallelas GN, KC [305] KC, triangula AKC, AGN similia: latera autem KA, KC aequalia: aequalia igitur GA, GN. Duae igitur GA, GN, simul sumptae, duplae GA aequales sunt; id est, rectae GM. Rectae autem GM, AN ostensae sunt aequales. Duae igitur GA, GN, simul sumptae, rectae AN aequales sunt: duo nempe trianguli latera simul sumpta aequalia reliquo. Quod est absurdum. Non sunt igitur AC, GH, aequales. Dico neque majorem esse AC quam GH. Esto enim major AC, siquidem esse potest. Duae GH, HC simul sumptae duabus AG, AC simul sumptis, ut prius, aequales sunt. Cum igitur AC major sit quam GH, erit AG minor quam HC. AEquales autem HC, AM, ut prius. Ergo AG minor erit quam AM; ac proinde, propter rectarum GM,GH, NC, similem in punctis A, L, divisionem, GL minor quam LH, et NL minor quam LC. Cum igitur CE semissis est rectae CA, et CL major quam semissis rectae CN, erit EL minor quam semissis rectae AN: sive AN dupla EL major. Porro cum rectae GH inaequaliter in L divisae, segmentum GL, ex ostensis, minus est, ejusdem autem rectae inaequaliter in F divisae segmentum GF majus, (per 1. hujus) duae, FH et dupla FL, simul sumptae recta GF majores sunt, sive aequali GB, sive duabus GM, MB simul sumptis. Et aequalibus FH, MB hinc inde ablatis, relinquetur dupla FL recta GM major. AEquales autem LF, LE. Quare dupla EL recta GM major: et AN, quae dupla EL jam ostensa est major, recta GM multo major erit. Propter GA minorem vero quam AM, recta GM dupla AG major. AEquales autem ut prius GA, GN. Dupla igitur GA, duabus GA, GN simul sumptis aequalis est. Recta igitur GM, T t 2 duabus [306] duabus GA, GN simul sumptis major. Et proinde recta AN, quae ostensa est major quem GM, duabus GA, GN, simul sumptis multo major. Trianguli igitur AGN latus AN duobus reliquis simul sumptis majus. Quod est absurdum. Recta igitur AC recta GH major non est. Sed nec aequalis. Minor igitur. Simili ratione et alia omni minor, quae arcum BD contingens contingentibus primo positis AB, CD intercepta est. Omnium igitur minima. Q.E.D. T H E O R E M A III. Polygonorum omnium, lateribus numero datis, datum circulum circumscribentium, aequiangulum perimetro minimum est. CIRCULUM ABCD circumscriptum puta polygono, quot volueris laterum, FGHKE, quod omnium quae, aequali laterum numero, circa eundem circulum circumscribi possunt, perimetrum minimam habeat. Dico polygonum FGHKE aequiangulum esse. Nam si aequiangulum non sit, necesse est ut duos aliquos angulos proximos inaequales habeat: nam si nullos proximos, omnino nullos; sed aequiangulum erit. Sunto igitur inaequales proximi duo anguli GFE, KEF. Latera vero GF, KE, quae cum intermedio FE angulos illos complexa sunt, circulum in A, D punctis contingant: et latus intermedium FE eundem in L contingat. Circuli centrum esto o. Jungantur OA, OL, OD. Anguli AFL, AOL simul sumpti duobus rectis aequales sunt, propter angulos ad A, L rectos. Similiter anguli [307] anguli DEL,DOL simul sumpti duobus rectis aequales; propter angulos ad D et L rectos. Duo igitur AFL, AOL, simul sumpti, duobus DEL, DOL simul sumptis aequales. Inaequalibus igitur AFL, DEL hinc inde ablatis, relinquuntur AOL, DOL inaequales. Arcus igitur AL, LD inaequales. Bifariam igitur secetur arcus ALD in M puncto, quod necessario a puncto L diversum erit. Per M ducatur recta quae arcum AD contingat. Contingens per M contingentibus AF, DE in punctis N, P, occurrat. Recta NP recta FE minor erit (per praec). Quare et dupla rectae NP dupla rectae FE minor. Sed propter NM=NA et PM=PD, tres rectae AN, DP, PN, simul sumptae, duplae rectae NP aequales sunt. Et propter FA=FL, et DE=EL, tres AF, DE, FE, simul sumptae, duplae rectae FE aequales sunt. Tres igitur AN, DP, PN simul sumptae tribus AF, DE, FE, simul sumptis minores. Polygonum autem NGHKP, circulum ABCD circumscribit, et latera numero toridem habet ac polygonum FGHKE; quod omnium quae aequali laterum numero, circulum ABCD circumscribunt, perimetro, ex hypothesi, minimum est. Perimeter igitur FGHKEF perimetro NGHKPN minor. Utrique auferatur pars communis AGHKD: relinquentur AF, DE, FE, reliquis AN, DP, PN, simul sumptae simul sumptis, minores. Ast majores jam ostensae sunt. Simul igitur majores et minores. Quod est absurdum. Non sunt igitur anguli GFE, KEF, inaequales, existente perimetro FGHKEF minima. Similiter ostendetur, nec alios duos quosvis angulos proximos polygonum FGHKE inaequales habere. tur [308] Nullos igitur proximos inaequales habet. Omnino igitur nullos. Omnes igitur aequales. AEquiangulum igitur. Q.E.D. T H E O R E M A IV. Polygonorum omnium, lateribus numero datis, datum circulum circumscribentium, aequiangulum area minimum est. P A T E T ex praecedente, cum area aequalis est recangulo sub semiperimetro et circuli inscripti semidiametro. T H E O R E M A V. Polygonorum omnium, lateribus numero datis, dato circulo inscriptorum, aequilaterum perimetro maximum est. CIRCULO ABCD inscriptum puta polygonum ABCDE, quot volueris laterum, quod omnium, quae, aequali laterum numero, eidem circulo inscribi possunt, perimetrum maximam habeat. Dico polygonum ABCDE aequilaterum. Non enim. Duo igitur proxima quaedam latera inaequalia habet: nam si nulla proxima, omnino nulla; sed aequilaterum erit; quod negasti. Inaequalia sunto latera proxima AB, AE. Propter rectas AB, AE inaequales, arcus AB, AE inaequales erunt. Bifariam igitur secetur arcus 5 BAE [309] BAE in puncto G, quod a puncto A diversum erit. Jungantur BG, EG. Circuli centrum esto F: juncta GF peripheriae iterum in H occurrat. Denique jungantur BE, HA. Arcubus GB, GE aequalibus, semicirculis GBH, GEH, ablatis, relinquuntur aequales BH, EH. Quare et anguli BGH, EGH, nec non BAH, EAH, aequales. Angulos igitur BGE, BAE, qui in eodem funt segmento circulari, rectae GH, AH, bifariam dividunt. Duae igitur GB, GE, simul sumptae ad rectam GH eandem proportionem habent, ac duae BA, AE, simul sumptae, ad rectam AH. (Vide Demonstrationem prop. 94. Datorum EUCLIDIS) In circulo autem ABCD, diameter GH, recta AH, major est. Duae igitur GB, GE, simul sumptae, duabus AB, AE, simul sumptis, majores. (per xiv. 5. Elem.). Polygonum autem GBCDE circulo ABCD inscriptum est, et latera numero totidem habet ac polygonum ABCDE; quod omnium quae, aequali laterum numero, circulo ABCDE inscribi possunt, perimetro, ex hypothesi, maximum est. Perimeter igitur ABCDEA perimetro GBCDEG major. Utrique auferatur pars communis BCDE. Relinquuntur AB, AE, reliquis GB, GE, simul sumptae simul sumptis, majores. Duae autem GB, GE, duabus AB, AE, ostensae sunt majores. Simul igitur majores et minores. Quod est absurdum. Non sunt igitur latera AB, AE, inaequalia. Simili modo ostendetur, de aliis quibuslibet polygoni lateribus proximis, inaequalia non esse, existente perimetro maxima. Nulla igitur proxima inaequalia. Omnino igitur nulla. Omnia igitur aequalia. Q.E.D. THEOREMA. [310] T H E O R E M A VI. Polygonorum omnium, lateribus numero datis, dato circulo inscriptorum, aequilaterum area maximum est. Demonstrationem vide apud THOMAM SIMPSON in libello suo de Figuris Geometricis maximis et minimis. XXX. An Theors fig 1. Theors.fig.2. G Theor.2. B E D B K E G H G D A E A C H A F C F B K K G A N L E C D B M F H B D Theor.2.fig.3. H M Theor.2. fig.2. F C E A L Philos. Trans. Vol. LXV. Tab.IX.p.310. ~.2.fig.1. F E C N P M L F H E A D D O G Theor.3. K B C H Theor.5 G A B E F M C D H A N G 