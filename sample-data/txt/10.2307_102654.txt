[370] II. Epistola D.Raymundi Vieussens,M.D. & S.R.S. ad Societatem Regiam Londinensem missa, de Organo auditus. Viri Clarissimi, CUM nihil mihi jucundius atque gloriosius esse possit quam vobiscum colloqui, ne miremini quaeso quod vos supplex rogare ausim, ut meam hanc Epistolam de meis circa organum auditus animadversionibus benevolo, gratoque animo accipiatis, & vestrum, cum libuerit, de illa judicium ad me mittatis, quo deinceps eam typis excudendam tradam, si vobis Digna videatur, quae aliquando publici juris fiat. Clarissimus, D. Duverney vir non modo anatomicarum, sed & physicarum, medicarumque rerum peritissimus de hac corporis nostri parte de qua hic dicturus sum, eximie sane scripsit; verum ut ut accurate illam descripserit, advertetis tamen, ni fallor, viri spectatissimi, me nova quaedam in structura interiori ejus detexisse, quae vobis forsan, ut & mihi, per necessaria videbuntur ad faciliorem explicati onem auditus, imo & morborum, quibus haec ipsamet pars obnoxia est; quapropter haec breviter & nitide, quantum fieri poterit, hic vobis exponam, & postmodum nervos septimae conjugationis describam. Imprimis, Animadverti membranam tenuissimae, raraeque admodum texturae intra cavitatem tympani esse: hanc. habita ratione loci quem occupat, interiorem membranam tympani nuncupo, ut ab ea distinguatur, quae meatus auditorii finem extremum obturat, & quam exteriorem ipsiusmet tympani membranam nominare placet, [371] placet, quo scilicet idea unius nunquam cum idea alterius confundi queat, haecce membrana peritis omnibus anatomicis nota, & a nullo, quod sciam, recte descripta, si attente perspiciatur, in utraque aure vasis capillaribus pene infinitis apparet irrigata, quae carotis arteria, & vena jugularis utriusque lateris ipsi largiuntur. Hinc fit, ut vasculis, quibus irrigatur, sanguine supra modum turgentibus tota fere rubra videatur, cum radiorum solarium interventu, ac praesertim microscopio intermedio exploratur. Ejusmodi vascula impediunt ne membranae, qua suffulciuntur, partes, superna scilicet & laterales, in semetipsas corruant, & complicantur, uti proculdubio corruerent & complicarentur, nisi cas suspensas tenerent; quoniam per se ipsas interiori superficiei hujus, qua continentur, cavitatis immediate non adhaerent. Haec ipsamet membrana, quae est productio membranae tenuis interiora aquaeductus investientis, os speciei cujusdam specus occludit, qua itur ad foveolas intra mastoidem apophysin excavatas; proindeque impedit ne conclusus in iis aer, libere saltem, cum aere tympanum subeunte communicet; ac praeterea tenuissima ejus productio una stapedis aperturam, altera vero foramen vulgo rotundum nominatum obturat, & ulterius extensa toti supersternitur interiori superficiei exigui hujus spatii cavi, quod a foramine rotundo extenditur ad extremum usque finem ductus semi-ovalis spiralis cochleae, & usque ad rimulam incisam basi conchae. Ita ut interior tympani membrana hac productione sua intermedia, qua scilicet extremitatem ductus semiovalis spiralis cochleae, & rimulam basi conchae inscul~ extrinsecus occludit, communicet cum hac portione membranae nerveae interioribus conchae parietibus superstratae, quae baseos conchae ejusdem rimulam intus claudit, & cum extremitate laminae nerveae spiralis, quae [372] quae intra ductum semi-ovalem spiralem ~ reconditur. Praeterea membrana, de qua nunc agitur, ~ illam sui partem, qua externam tympani membranam respicit, sat amplum relinquit spatium vacuum, quod aquaeductu ad se delatum aerem extrinsecum admittitinterea haec in semetipsam ita convolvitur, & complicatur, ut intra eam tres formentur cavitates. Prima hujusmodi cavitatum occupat spatium, quod externae incudis apophysi, & huic interiicitur specui, qua itur ad foveolas apophyseos mastoidis, ut supra dixi: secunda primae & tertiae intermedia, iisque minor praecise basi conchae substernitur, & malleoli caput, necnon ferme totum incudis corpus intra se recondit: tertia omnium amplissima internum aquaeductus orificium respicit, & intra se continet ventris primi auris internae musculi & incudis portionem una cum binis illius apophysibus, stapedem, os Lenticulare, tendinem secundi auris internae musculi, & cervicem una cum manubrio mallcoli. Demum membrana, de qua nunc loquor, in quibusdam tantum hominibus ita conformatur, ut parva illius portio in membranulam tenuissimam abeat, qua dimidium circiter spatium tertia necnon maxima cavitatum ejus comprehensum in duas partes velut septo intermedio dividitur. Ejusmodi membranula a nullo anatomico, quod sciam, hactenus descripta, & a me viris Clarissimis, D. D. Barbeyrac, Joly, Marcot, Verny Doctoribus medicis peritissimis, & quam pluribus aliis medicis, & medicinae studiosis in musaeo meo ostensa in omnibus fere hominibus desideratur, & in iis, in quibus reperitur, superna sua parte basi conchae, & inferna exteriori tympani membranae meatus auditorii finem extremum occupanti, & obturanti alligatur, eamque in binas partes ferme aequales ex transverso secare videtur [373] videtur ad extremum usque finem manubrii mallecoli, cui adhaerescit, imo & paulo ultra. Ita ut membranula ista una cum extremo fine manubrii malleoli mediam partem exterioris membranae tympani versus interiora cavitatis ejus attrahat, eamque ita inclinet, ut ~ regione meatus auditorii parum concava, & e regione cavitatis tympani parum convexa sit. Haec membranula apta nata est, quae in hominibus in quibus non desideratur, impediat ne validioribus musculi monogastrici auris internae contractionibus exterior tympani membrana supra modum distendatur, vel extremitate manubrii malleoli dilaceretur, cum praedictus musculus convulsione, vel motu convulsivo afficitur. Ita ut haec membranula vices quodammodo supplere videatur musculi antagonistae musculi monogastrici, de quo nunc dixi, si spectetur quatenus tendine suo gracili & longo agens, ut ex dicendis in sequentibus patebit. Siquis horum omnium perspiciendorum jucunda curiositate frui velit, os petrosum secernat a reliqua calvaria hominis strangulati, vel phrenitide, aut apoplexia perempti, si fieri possit: os illud a reliqua calvaria secretum per biduum in loco sicco servandum, ut per id tempus membrana, quam nunc describo, parum exsiccetur, adeoque in semetipsam contrahatur, ut, quantam par est, secedat ab interna superficie cavitatis, intra quam continetur, ne ab anatomico illius texturam penitus exploraturo dilaceretur. Postea os sat tenue, quod supernam tympani partem constituit, frustulatim cultro perite secandum, & auferendum est. Et vero cumprimum superna tympani pars secta & ablata fuit; membrana, de qua nunc, intra cavitatem illius antea latens oculis subjicitur, & adeo numerosis vasis capillaribus irrigatam sese prodit, ut haec, cum singula ejus vasa repleta sunt sanguine, speciem quamdam retis mirabilis repraesentet. Mem[374] Membrana jamjam descripta mirabilibus sane muniis praestandis, & mox designandis dicata est. Imprimis haec qua tenui productione sua occludens labyrinthi januam impedit, ne naturalis purissimus ac subtilissimus aer intra diversas cavitates, diversosque illius maeandros latens communicationem, saltem valde liberam, habeat cum aere crasso, qui tympani cavitatem aquaeductu subit. Secundo haecce membrana miti calore sanguinis vasorum, quibus adornatur, osseam, labyrinthi totius basin leniter calefacit, & uno eodemque tempore fovet atque conservat motum aeris in binis vestibulis, flexuosisque omnibus illius ductibus conclusi, & Lymphae defaecatissimae animali spiritu impraegnatae, qua singulae nervi mollioris auris propagines inferius describendae imbuuntur. Tertio eadem membrana intra cavitates suas aerem benigno calore sanguinis vasorum suorum maxime rarefactum continet, qui utpote maxime rarefactus, atque adeo tenuissimus, & magna aethereae materiae copia impraegnatus valde aptus est, qui corporum omnium sonororum impressiones facile recipiat, easque citissime ad aerem, & singulas propagines nervi mollioris auris interiora labyrinthi adornantes, necnon ad ovale cerebri centrum transmittat. Ex iis, quae modo diximus, plane sequitur membranam, de qua nunc agitur, auditui producendo mirum in modum conducere: ita sane haec ut pote valde tenuem, raramque texturam habens liberum in cavitates suas introitum, pariterque liberum ex iis egressum praebet sonororum objectorum impressionibus, quae cumprimum aeri caput ambienti communicatae fuerunt, aethereae, qua gravidus est aer, materiae motu, & membranae exterioris tympani innumeris foraminibus insensibilibus perviae, necnon aquaeductus interjectu ad ipsam [375] sam transmittuntur. Ac re quidem ipsa quaevis, nisi mea me fallit opinio, objectorum sonororum impressiones aeris intra cavitates membranae supra descriptae contenti, aut ipsam extrinsecus ambientis qua scilicet aetherea gravidi materia interventu momento citius interiora labyrinthi per portam & fenestram illius subeunt, & ex eodem labyrintho interjectu spiritus animalis, cui inibi communicantur, etiam momento citius ad ovale usque cerebri centrum transmittuntur; ibique loci pro diversis sonororum objectorum impressionibus diversae excitantur in anima ideae, diversas soni species designantes, quae diversis nominibus exprimi solent. Eorum, quae modo diximus, veritas experientia confirmatur; quoties enim pus abscessus intra mastoidem apophysin, vel intra tympanum ipsum producti hanc, de qua nunc, membranam dilacerat, prorsusque rodit, toties auditus ita laeditur, ut multum imminuatur, si non prorsus aboleatur, ut in observationibus meis anatomico-practicis explicabitur, Ex supra dictis clare intelligitur, Viri Clarissimi, intra tympanum necessario excitandum esse tumultuosum quemdam motum praeternaturalem sonum producentem, quoties immodico cibi, potusque usu, vel obstructionibus imi ventris, vel longis, plurimumque laboriosis animi contentionibus, vel alia quapiam causa nimia sanguinis supra modum rarefacti, & vaporosi quantitas ad vascula superius descriptae membranae amandatur. Is enim sanguis nimia copia nimiaque rarefactione sua eas, quibus devehitur, arteriolas magis, quam par est dilatat necnon pulsat, & tum nimia hujusmodi vasorum dilatatione atque pulsatione, tum nimio halituum copiosiorum, quas emittit, motu hanc membranam ita concutit, ut tumultuosus aliquis strepitus intra tympani cavum necessario excitetur; praesertim si vapores illi propter aquaeductus obstructioN n n nem, [376] nem, vel propter nimis compactam texturam exterioris membranae tympani facile transpirare nequeant. Tumultuosi autem hujusmodi strepitus impressio ad ovale usque cerebri centrum translata hanc in anima excitat ideam, quae murmuris auris nomine vulgo exprimi solet. Hujusce murmuris tres sunt species omnibus notae, & a nemine, quod sciam, plane ac distincte explicatae; bombus scilicet, sibilus, & tinnitus. Quoties vapor supra modum copiosus, & exagitatus, qui murmur aliquod in auribus excitat, ita humidus est, ut ad naturam aquae sat prope accedat, interiorem, facileque mobilem membranam tympani relaxat, & uno eodemque tempore ipsam movet varieque flectit, Hinc fit, ut haecce membrana nonnihil relaxata, motuque sibi communicato varie ac velut undatim flexa cum ambientem, tum intra cavitates suas reconditum aerem ita exagitet, ut vibrationes debiles lente necnon flexuose, ac velut undatim sese invicem excipientes patiatur, quales fere patitur, dum vel ab aqua e loco sublimi delabente, &, cumprimum delapsa est, undatim defluente, vel quamplurimis ab apibus simul congregatis, & partim sursum, partim deorsum, partim oblique, partimque in orbem motis agitatur. Istae autem vibrationes spiritus animalis nervi mollioris auris textum interius occupantis interjectu ad ovale usque cerebri centrum delatae hanc excitant in anima ideam, quae sonum tumultuosum gravem bombi nomine vulgo expressum designat. Ubi vapor murmuris cujusdam in auribus excitandi capax particularum aquosarum tam inops est, ut potius exhalationis siccae, quam meri vaporis naturam redoleat, atque adeo flatulentus sit; is membranam interiorem tympani, dum huic alliditur, quadantenus exsiccat, illam expandit, atque distendit. Inde fit, ut haecce membrane communicato sibi motu nonnihil exsiccata, & expansa, adeoque plurimum distenta tum ambien[377] ambientem, tum intra cavitates suas latentem aerem ita concutiat, ut in eo vibrationes validas excitet, quae successive sane, sed tamen cito, & rectis vel ferme rectis lineis sese invicem consequuntur. Ita ut ejusmodi vibrationes his fere similes sint, quas patitur, quoties mero flatu supra modum exagitatur; proptereaque illae ad ovale usque cerebri centrum ea, qua supra explicatum fuit, ratione transmissae hanc excitant in anima ideam, quae sonum tumultuosum sat acutum sibili nomine vulgo expressum designat. Quoties interior membrana tympani, aut aliqua pars illius ab arteriolis ipsam irrigantibus solito frequentius, validiusque succussibus sese velocissime excipientibus ob sanguinis fluxum tunc in his aliquatenus impeditum quatitur, toties illa (si tunc temporis praecalido & exsiccante quodam halitu ita distendatur, ut immissos sibi succussus valide repercutiat) tum ambientem, tum ~ cavitates suas reconditum aerem ita exagitat, ut easdem aut fere easdem patiatur vibrationes, quas pateretur, si vibrationes illius argenteo malleolo excitarentur, quo scilicet parvis ictibus iteratis citissime sese excipientibus incus parva percuteretur, quae ex argento, vel alio quodam metallo valde sonoro, proindeque ad incussas sibi ictus valide repercutiendos apto conflata esset. Unde mirum non est, quod ejusmodi vibrationes, cum ad ovale usque cerebri centrum pervenere, hanc excitent in anima ideam; quae sonum praeternaturalem tinnitus auris nomine vulgo expressum denotat. Dissensus Anatomicorum tum veterum, tum recentiorum de numero, & usu musculorum auris internae veri eorum numeri, verique usus inquirendi mihi ansam praebuit, Viri spectatissimi; eos igitur multis abhinc annis saepissime indagavi, & partem hanc duobus tantum instructam esse semper observavi: hi nervulos N n n 2 pene [378] pene insensibiles a nervis quintae conjugationis recipiunt, & vasculis sanguiferis etiam pene insensibilibus irrigantur, quae sunt arteriae carotidis, & venae jugularis internae propagines; illorum primus crassior & longior unicum ventrem, bina capita, binosque tendines habet; unde proculdubio factum est, ut Anatomici quamplurimi, qui oculatissimi habentur, eum duos musculos ab invicem distinctos esse putaverint Verum cum musculus iste unicum habeat ventrem, illum musculum unicum esse asserere ausim, quem, utpote unico ventre instructum, musculum monogastricum nominare lubet. Primum musculi monogastrici auris internae caput vaginula membranacea vestitum e sinu exiguo osseo supra partem supernam aquaeductus excavato emergit; secundum vero, quod mere carnosum apparet, non procul a latere externo exigui sinus ossei, de quo mox dictum, suam ducit originem. Fibrae carneae bina diversa capita musculi, de quo nunc agitur, componentes invicem strictissime uniuntur paulo antequam tympani cavitatem subeant, & tunc in ventrem vagina membranacea sat valida undequaque cinctum unius & ejusdem musculi desinunt. Deinceps ipsaemet fibrae carneae, de quibus jam loquor, versus tympani cavum sese porrigentes, paulo postquam illud subierunt, ab invicem separantur, & in binos tendines vaginula membranacea valida indutos abeunt; horum primus secundo longior necnon gracilior, postquam sese parum sursum erexit, parvae trochleae membranosae interventu huic ossis petrosi parti alligatur, cui insculptum est initium aquaeductus Fallopii, seu canaliculi ossei, qui nervum durum auris admittit; ita ut officioso hujusce membranosae trochleae ministerio libere motus omnes edat, quibus edendis dicatus est: tendo iste deorsum reclinatus super gracilem malleoli apophysin ad perpendiculum descendit, eique annecti[379] annectitur sese parum expandendo; unde fit, ut ejus nexus ad cervicem usque ipsiusmet malleoli extendatur. Secundus musculi, quem jam describo, tendo primo brevior & crassior, multumque crassa vagina membranacea vestitus in cavitatem tympani recta fere porrigitur, & mediae capitis malleoli parti annectitur, ibique ita explicatur, ut ejus nexus ad corpus usque incudis protendatur, adeoque binis ejusmodi ossibus invicem nectendis inserviat: tendo iste ossi, cui supersternitur membranaceae vaginae suae interventu alligatur. Secundus auris internae musculus ab Anatomicis quamplurimis recte descriptus emergit e tubulo osseo excavato in parte infima ossis, quod portae labyrinthi, & illius fenestrae interjicitur. Musculus iste musculo monogastrico supra descripto multo minor & brevior est. Hinc fit, ut illum musculum minorem auris internae nominem. Ventrem carnosum sat crassum habet, & tendine suo maxime gracili capiti stapedis inseritur. Dum musculus monogastricus auris in semetipsum contrahitur, longior illius tendo caput malleoli & corpus incudis parum sursum tollit. Dixi tendinem longiorem musculi monogastrici auris caput malleoli una cum incude parum solummodo sursum tollere; quoniam tendo brevior ejusdem musculi, utpote capiti malleoli extremo suo fine annexus, quemadmodum longior illius apophysi gracili, atque cervici annectitur, longiori renititur, dum sese contrahit; quia vagina sua ossi alligatur, cui superjace, ut supra notatum, & propter ejusmodi nexum versus superiora multum tolli nequit; unde fit, ut tendinis longioris sese contrahentis nisui quodammodo resistat, & impediat ne caput malleoli una cum incude versus superiora multum tollat, ut supra mox notavi. Ubi malleoli caput sursum tollitur, extremitas manubrii ejus necessario deorsum inclinatur, adeoque partem [380] tem mediam, cui adhaerescit, exterioris membranae tympani ex interioribus ejusdem tympani versus exteriora pellit, atque adeo illam tendit, ejusque superficiem planam, aut saltem fere planam reddit, Dum tendo musculi monogastrici auris, de quo nunc, & malleolus haec, quae modo dixi, munia praestant, hanc extendunt membranulam supra descriptam, quae membranam exteriorem tympani ex transverso secare videtur, cum non desideratur. Ita ut ejusmodi membranula musculi antagonistae musculi monagastrici auris vices quodammodo supplere videatur; quoniam vi sua elastica naturalem tensionis suae statum recuperat, & eodem, quem tunc edit, nisu exteriori membranae tympani ad statum naturalem tensionis, & figurae suae restituendae conducit, cum haec extremo fine manubrii malleoli premi cessat. Quemadmodum elatione capitis malleoli versus superiora extremitas manubrii ejus parum deorsum inclinatur; sic etiam elatione incudis versus superiora extremitas internae apophyseos illius paululum demittitur. Dixi modo elatione incudis extremitatem internae apophyseos illius paululum solummodo demitti; quoniam incus ita sita est in fovea ossi marginem exteriorem baseos cavitatis tympani formanti incisa, ut corpus ejus sursum tolli nequeat, quin exterior illius apophysis extremitate sua cito innitatur ossi sibi subjecto, a quo haec parum distat. Hinc fit, ut musculus monogastricus auris longiore tendine suo incudem versus superiora multum erigere nequeat. Ex supra dictis clare patet ut plurimum binas, & aliquando tres esse causas mechanicas propter quas musculus monogastricus longiore tendine suo incudem & malleoli paululum solummodo versus superiora tollit, adeoque internam apophysin ipsiusmet incudis, & finem extremum manubrii malleoli paululum tantummodo demittit. Ubi [381] Ubi corpus incudis parum sursum erigitur, interna illius apophysis parum deorsum inclinatur, ut mox notatum fuit, & uno, eodemque tempore caput stapedis, cui lenticularis ossis interjectu annectitur, secum trahit, adeoque parum quoque illud demittit. Dum caput stapedis parum deorsum inclinatur, necessario superna pars baseos stapedis ejusdem a superna fenestrae labyrinthi parte, cui superjacet, nonnihil recedit, atque adeo illam paululum aperit & quodammodo pulsat, si ita loqui fas sit. Ex his, quae modo dixi, facile intelligitur tendinem longiorem monogastrici auris musculi auditui facilius ac perfectius excitando bifariam conducere. Primum enim quatenus manubrii malleoli extremitate membranam exteriorem tympani tendit, & superficiem illius planam, aut ferme planam reddit ea ratione, qua supra explicatum fuit, efficit ut pororum ejus parietes nonnihil a se invicem diducantur, ac propterea materia aetherea, cum ad hanc membranam appellit, incussis sibi ab objectis sonoris impressionibus onusta, illos ita patentes reperit, ut eos tympani cavum ingressura facile permeet: Ubi vero tympani cavum ingressa est, levi suo pondere, licet sibi minime incommodo (praedictis scilicet impressionibus) in aetheream sese exonerat materiam, quae inibi conclusi aeris poros replet, quaeque illas in labyrinthum per januam & fenestram illius transfert. Cum primum objectorum sonororum impressiones ad interiora labyrinthi pervenerunt; eae ibi loci spiritui animali intra diversas nervi mollioris auris propagines recondito, aethereaque materia gravido incutiuntur; spiritus vero animalis merum ipsarum characterem ad ovale cerebri centrum transmittit, ubi hanc excitat in anima ideam, cui ex placito Dei Optimi Maximi excitandae aptus natus est. Secundo [392] Secundo longior musculi manogastrici auris tendo auditui facilius, ac perfectius producendo inservit, videlicet quatenus ea, qua supra explicatum fuit, ratione supernam fenestrae labyrinthi partem paululum aperit; quoniam dum haec aguntur, pars una aethereae materiae incussas sibi ab objectis sonoris impressiones secum vehens secundum labyrinthi vestibulum facilius ingreditur, dum pars altera primum submit. ~, quae contractionem tendinis longioris musculi monogastrici auris consequuntur, hactenus explicatis, operae pretium est, ut ea nunc explicemus, quae contractione tendinis brevioris musculi ejusdem fiunt, ut commoda dignoscantur, quae homini exinde nascuntur. Dum musculus monogastricus auris contrahitur, is breviore suo tendine caput malleoli una cum incude versus seipsum parum oblique trahit. Hinc fit, ut extremitas manubrii malleoli, & acumen internae apophyseos incudis ex interioribus tympani versus exteriora necessario inclinentur. Et vero dum finis extremus manubrii malleoli e cavo tympani versus meatum auditorium inclinatur, hic necessario convexam partem, cui annectitur, exterioris membranae tympani deprimit, adeoque naturali ejus tensioni augendae, necnon utrique illius superficiei planae reddendae plurimum conducit. Ubi pars acuminata internae apophyseos incudis ex interioribus tympani versus exteriora inclinatur, ut supra dictum ~, haec necessario caput stapedis ossis lenticularis interventu sibi annexum secum trahit, atque adeo partem lateralem internam baseos hujusce ossiculi a parte quoque laterali interna fenestrae labyrinthi nonnihil removet, & tunc rimula interjicitur margini laterali ac interno baseos stapedis ipfius, & margini quoque laterali ac interno fenestrae labyrinthi, quae materiae aethereae incussis sibi ab objectis sonoris impressionibus oneratae ac yelut obsignatae, & labyrinthum ingres[383] ingressurae aditum, sed arctum sane, in concham praebet. Ex his, quae jamjam dixi, clare patet binos musculi monogastrici auris tendines iisdem muniis obeundis dicatos esse; licet motus eorum, utpote in diversas loci partes prorogati, diversimonde fiant, quin sibi tamen adversentur, ut ex supra dictis facile intelligi potest. Ac re quidem ipsa eorum unusquisque ratione sibi propria exteriorem membranam tympani tendit, planamque reddere nititur; atque adeo materiae aethereae incussas sibi ab objectis sonoris impressiones secum vehenti aditum in cavitatem tympani expeditiorem reddit: dum longior supernam fenestrae labyrinthi partem parum aperit, brevior ejusdem fenestrae partem lateralem internam nonnihil recludit, quo rimula tunc ibi loci facta aethereae materiae aliqualis portio concham subire queat. Quod attinet ad actionem musculi minoris auris internae, haec facillime intelligi potest. Iste namque musculus, si originis & insertionis ejus ratio habeatur, in semetipsum contrahi non potest, quin stapedis caput, cui inseritur, ab exterioribus tympani versus interiora trahat, atque adeo partem lateralem externam fenestrae labyrinthi parum aperiat, ut materiae aethereae aditum in concham praebeat. Ex his clarissime patet musculum minorem auris, de quo nunc, dum sese contrahit, & musculum monogastricum spectatum qua tendine suo breviori agentem fenestram labyrinthi opposita prorsus ratione aperire. Hinc haud dubie fit, ut propter oppositas motus naturales jamjam explicatos binorum ejusmodi musculorum labyrinthi fenestra nunquam multum aperiatur, imo & aperiatur tantum per latus suum externum musculo minore agente. Contra vero haec ipsamet fenestra per superiora, & uno ~ tempore per latus suum internum recluditur, ubi musO o o culus [384] culus monogastricus sese contrahit, ut superius fuse atque nitide explanatum fuit. Partes superius descriptas, quibus tympani cavum adornatur, muniis obeundis dicatas esse, quae ab ipsis naturaliter praestari dixi, a nemine in dubium revocare potest; quandoquidem auditus toties laeditur, quoties naturalis illarum status immutatur: neque tamen quempiam in hanc abire sententiam ~ illas ad auditum excitandum absolute necessarias esse; quia saepe in sectione cadaverum humanorum observavi externam ut & internam tympani membranam, imo & aliquando majorem muscul rum illius portionem desiderari; quoniam hae partes acri pure abscessus modo in foveolis apophyseos mastoidis, & modo in cavo ipsiusmet tympani producti corruptae, prorsusque consumptae fuerant; & tamen in omnibus his hominibus, quorum auris una vel altera abscessu pus emittente laboraverat, auditio in aure affecta prorsus abolita non fuerat, ut ab illis, dum erant in vivis, didici. Singularum partium in cavitate tympani latentium (si ossicula quatuor non nomini nota excipiatis) structura, figura, mutua connexone, necnon genuinis uniuscujusque ipsarum muniis curiositate pene religiosa in~ & explicatis, unum explicatu maxime difficile mihi perpendendum superest; videlicet an bini auris internae musculi voluntarie, vel absque praevio ullo voluntatis actu motus illorum determinandi capace moveantur. Re attente, quantum fieri potuit, perpensa, in hanc sententiam non abire non potui ~ musculorum motum, utpote partim a voluntate, partimve ab impressionibus objectorum sonororum, inscia, imo & aliquando reluctante anima, determinatum, partim quoque voluntarium & partim involuntarium esse. Ac re quidem ipsa verosimillimum est hoc ipso voluntatis actu, quo ad aliquid facile atque clare audiendum determinamur, [385] terminamur, spiritum animalem determinari ad fluendum versus musculos, de quibus mox dixi, ut motum illorum promoveat, cujus ope rei audiendae perceptio expeditius & clarius fiat. Verum enimyero musculorum auris internae motus mere voluntarius dici nequit; cum nemo sit, qui propria experientia persuasum non habeat illos praeter voluntatem saepe moveri, ut jam dixi. Quae cum ita sint, extrinseca tantum causa detigenda superest, quae ipsos ad sese movendos excitat, & ratio explicanda qua haecce causa suum producit effectum. Quod ad causam extrinsecam attinet, quae musculos auris internae ad sese movendos determinat, nullam aliam excogitare licet quam materiam aetheream objectorum sonororum impressionibus onustam. Et vero hujusmodi causam ea, qua sequitur, ratione praedictos musculos ad motus suos obeundos excitare verisimillimum mihi videtur. Dum materia aetherea repetitis vibrationibus suis, quae sese modo citius modo tardius excipiunt, ad exteriorem membranam tympani-appellit, tota fere in concavam illius partem derivatur, & tum ad eam appellendo, tum ejus poros subeundo, & permeando illam percutit, & versus interiora capitis protrudit. Ubi autem concava pars exterioris membranae tympani percutitur, & versus interiora capitis protruditur, annexam sibi extremitatem manubrii malleoli e meatu auditorio versus tympani. Cavum pellit, sursumque erigit, & uno eodemque tempore caput illius, eique alligatam incudem deorsum inclinat. Dum caput malleoli & incus deorsum inclinantur, binos tendines musculi monogastrici auris internae ad se trahunt, totumque musculum extendunt, atque adeo illum ita disponunt, ut vim elasticam ipsius contractioni promovendae aptam acquirat. Verum cum vibrationes aeris aetherea materia impraegnati, utut cito O o o 2 fiant [386] fiant & sese consequantur, exiguis quibusdam temporis intervallis semper ab invicem distinguantur, certo certius esse mihi videtur & temporis intervallo, quod inter primam, exempli gratia, & secundam vibrationem intercedit, praedictum musculum ea, quam adeptus est, vi elastica, dum extensus fuit, lenique sua extensione determinari ad sese contrahendum, & spiritum animalem avocandum, & reapse contrahi, juvante scilicet spiritu animali recens motricum fibrarum illius poros ingresso. Contractus autem musculus monogastricus stapedem ex interioribus tympani versus exteriora pellit, & sic musculum minorem auris internae extendit. & ita disponit, ut vim elasticam ipsi contrahendo aptam adipiscatur, cujus ope determinatur ad sese contrahendum, & revera contrahitur spiritu animali interveniente, statim atque musculus monogastricus rursus ea, qua mox explicatum fuit, ratione iterum extenditur. Singulis partibus tympani cavum adornantibus descriptis, & mechanicis earum muniis accurate, quantum fieri potuit, designatis & explicatis, partis alterius internae auris, labyrinthi scilicet, exteriora & interiora lustranda veniunt, si prius dixerim os, ex quo interiores singularum ejus cavitatum parietes conflati sunt, album, durissimum, necnon maxime compactum esse. Id autem a natura ita comparatum esse videtur, ut materia aetherea sonororum objectorum impressionibus onusta, dum praedictis impingitur parietibus, nihil aut saltem fere nihil motus sui amittat, atque adeo illum qualem ab objectis sonoris accepit, talem aut saltem fere talem communicet spiritui animali contento intra expansiones rami mollioris nervorum auris, quae variis atque variis modis configuratae varie atque varie inte riora labyrinthi adornant, ut ex dicendis in sequentibus patebit. In [387] In exterioribus labyrinthi, quem omnipotens intra petrosum os excavavit, & nunquam satis mirando modo effinxit tria tantum notatu digna sese offerunt, osseum nempe sepimentum supernam ejus partem occupans, quo intermedio ductus tres semicirculares illius ab invicem dispescuntur; & aperturae duae non procul ab invicem dissitae, quae materiae aethereae aditum praebent e tympani cavo in labyrinthum. Portio illa ossis petrosi, quae ductibus tribus semicircularibus interjacet, ac proinde illos ad instar sepimenti ossei ab invicem dispescit, hoc peculiare habet, quod textum interius ejus quamplurimis foveolis pervium sit, intra quas permultae capillares vasorum sanguiferorum propagines disseminantur. Et vero sanguis, quem ejusmodi vascula devehunt, miti calore suo naturalem fovet, atque conservat motum spiritus animalis in poris membranularum nervearum intra semicirculares labyrinthi ductus reconditarum hospitantis, atque adeo impedit ne supra modum condensetur, & auditui excitando ineptus evadat. Binae aperturae supra designatae in hac ossis petrosi parte sunt excavatae quae labyrinthi basim constituit: prima figuram habet ovalem, & situs ejus paulo altior est quam situs secundae: haec labyrinthi fenestra nuncupanda mihi videtur; siquidem conchae ac proinde labyrinthi interioribus inhiat. Hanc, de qua jam sermo habetur, aperturam interioribus labyrinthi inhiare non abs re dixi, cum haec parieti conchae incisa sit, quae pars illius est, cujus interventu reliquas inter partes ejus inte riores communicatio quaedam habetur, ut infra dicetur. Huicce fenestrae stapedis basis applicatur, & illam claudit, quandiu auris internae musculi otiantur; contra vero eam paululum recludit, quoties eorumdem musculorum alteruter in semetipsum contrahitur, ut supra explicatum fuit. <inferred>In</inferred> [388] Alteram binarum aperturarum, de quibus nunc agitur, fere rotundam labyrinthi januam appello; quoniam haec aditum praebet in parvam cavitatem ferme rotundam, qua itur ad labyrinthum. Etenim parva haecce cavitas cum cochleae extremitate ductus semi-ovalis spiralis illius, & cum concha rimula basi ejus incisa, atque adeo cum ductibus semicircularibus in sequentibus describendis communicat, ut postmodum explicabitur. Quae cum ita sint praedictam aperturam januae labyrinthi nomine jure, meritoque a me insignitam ~ nemo non videt. Janua ista membranula tenuissima velatur, & obturatur, quae, utpote rarissimam habens texturam aethereae materiae objectorum sonororum impressiones secum vehenti facilem in labyrinthum aditum praebet, ut superius dictum, explanatumque fuit. Ex supra dictis intelligitur retro januam labyrinthi exiguam esse cavitatem, quae primum illius vestibulum nominari posse mihi videtur; cum hac eatur ad cochleam, & concham a clarissimo D. Duverney vestibulum labyrinthi nominatam. Ita ut tres semicirculares labyrinthi ductus, & cochlea sint veluti bini ejus andrones ab invicem concha distincti, & tamen ejus interjectu simul communicantes; proptereaque illam secundum labyrinthi vestibulum nuncupo. Tenuissima haec membrana, quam labyrinthi januam obturare superius dixi, in primum illius vestibulum exporrigitur, totamque superficiem ejus interiorem cooperit, proindeque extrinsecus claudit rimulam basi conchae incisam, & cochleae finem extremum; ita ut haec adhaerescat tenuissimis membranis nerveis conchae, & cochleae interiora occupantibus, earumque interventu cum ramo molliori nervorum auris communicet. Ut ordo, quem hactenus in aure interna describenda servavimus, & postmodum servaturi sumus, auditus explicationem facilem planamque reddere queat, explorato [389] plorato primo labyrinthi vestibulo, secundum explorabo. Vestibulum istud, quod idem ac concha veterum omnium anatomicorum sonat, multo magis amplum est quam primum: cavitas ejus pene rotunda duarum circiter linearum diametrum habet; ita ut duo fere tritici grana in tres vel quatuor portiunculas divisa in adultis continere possit, ut aliquoties expertus fui: in ea novem observantur aperturae; bina nempe foramina exigua, peneque insensibilia, quae in ipsam aditum praebent binis propaginibns exiguis rami mollioris nervorum auris inferius describendis; rimula sat longa nonnihil flexuata basi ejus incisa; ovalis apertura in pariete illius tympani cavum respiciente sculpta, & ab antiquis anatomicis fenestra ovalis nuncupata; & ostiola trium ductuum semicircularium, que quinque tantum sunt; quoniam ductus semicircularis superior, qua scilicet parte capitis posteriora respicit, inferiori cum ductu semicirculare ita coit, ut ambo sibi communi ostiolo unico conchae interioribus inhient. Hinc fit, ut ostiolum istud una cum recentioribus anatomicis portam communem nuncupem. Singula ductuum trium semicircularium ostiola ita configurata sunt, ut ostium finem extremum tubae ~cupans quadantenus referant. Ac re quidem ipsa semicircularium ejusmodi ductuum cavitatem, si attente, quantum par est, exploretur, a media sui parte sensim ampliorem fieri ad binas usque suas extremitates oculis clare patet, ac proinde illam ea ferme ratione utrinque finiri oportet, qua tubae cavitas sinitur: haec, de quibus nunc sermo habetur, ostiola ita disposita sunt, ut duo summam, & duo imam conchae partem occupent; quintum vero sat prope rimulam ipsiusmet conchae basi incisam situm est. In hoc secundi vestibuli labyrinthi latere, quod exteriora capitis respicit, exigui tres sunt canales rotundi, quos, [390] quos, utpote in semicirculum inflexos, una cum recentioribus anatomicis semicirculares appello. Et vero ut canales ~ ab invicem distingui possint, illis distincta nomina ab corum situ desumpta tribuam: primum superiorem nuncupabo, quod arcuatum conchae laquear circumdet: secunduni inferiorem quod imas ejusdem laquearis conchae partes cingat: tertium vero, quippe qui inter primum & secundum situs est, medium nominabo. Semicircularis ductus superior, cumprimum e vestibulo prodiit, sursum tendit, sursumque tendendo paululum in semetipsum inflectitur; ubi vero paulo plusquam dimidium circulum descripsit, & ad medium usque posticae ossis petrosi partis sese parum incurvando exporrectus fuit, inferiori committitur canali, ut mox dicetur. Secundus semicircularis ductus, quem inferiorem nominavi, ex ima conchae parte prodit, &, decurso paulo majori quam dimidii circuli spatio, ductui semicirculari superiori adjungitur, ut modo dixi; itaque bini ductus isti in unum plane coalescunt, qui oblique protenditur, donec in ostiolum illud desinit caeteris ostiolis paulo amplius, quod porta communis nuncupatum fuit. Tertius ductus semicircularis, quem medium vocavi, separata duo habet ostiola, nec plusquam semicirculum describit. Ductus isti, quorum superficies interior valde laevigata est, ut plurimum interius rotundi sunt, & aliquando figuram ovalem imitantur. In hoc secundi vestibuli labyrinthi latere, quod tribus ductibus semicircularibus oppositum est, & capitis interiora respicit, alterum labyrinthi andronem cochleam dictum, collocavit natura. Cochleam in binas divido partes, quarum prima cochleae nomen retinet, & cavitatem habet, quae lentem crassiorem facile admittere [391] mittere posset: altera vero pars ductus semi-ovalis spiralis dicitur. Hac rami mollioris nervorum auris portione, quae per cochleam disseminatur, exempta, osseum mediae illius basi adnatum corpus observatur linca circiter uni longum, in spiram dispositum, & quadantenus pyramidale, ac proinde nucleus pyramidalis cochleae nuncupatum. Hicce cochleae nucleus circa mediam sui partem lateralem capitis interiora respicientem tenui lamina ossea pellucida innititur, quae marginem ostii ductus semi-ovalis spiralis partim constituit, imo & latus internum secundi gyri laminae spiralis praedicto nucleo pyramidali circumductae partim format; ita ut secundus ille gyrus laminae spiralis, de qua jam dixi, partim osseus, partimve nerveus sit. Intra medium nuclei pyramidalis textum unum excavatum est foramen valde sensibile. Non procul ab acumine nuclei pyramidalis jamjam descripti tenuissima in adultis observatur prominentia ossea in orbem disposita, & quarta circiter lineae unius parte lata, quae supersiciei internae cavitatis cochleae adnata est, proindeque illam apophysin orbicularem cochleae appello. In medio osse cochleae extremitatem formante una excavata est foveola. Caeterum tota supersicies interior cochleae valde laevigata est, & si microscopii interpositu inspiciatur, quamplurimis foraminibus exiguissimis pervia apparet, potissimum in ea parte, quae nuclei pyramidalis basi circumjacet. Secunda cochleae pars est ductus semi-ovalis spiralis, ut supra notatum, qui a basi cochleae, ubi suum habet initium, ad supernam primi vestibuli labyrinthi partem, & rimulam usque basi secundi incisam protenditur: cavitas ejus ita consormatur, ut in semi-ovalem spiram disponatur, & circa sinem paulo latior sit, quam circa initium: hac rami mollioris nervorum auris portione semota quae per eam disseminatur, in illa processus osseus P p p tenuissi[392] tenuissimus observatur, qui a latere interno baseos nuclei pyramidalis cochleae ad extremitatem usque illius porrigitur. Hunc processum osseum, utpote minimum. lineam osseam ductus semi-ovalis spiralis cochleae nominare lubet. De caetero tota superficies interior ejusmodi ductus exiguissimis pluribus foraminibus pervia valde laevigata est, si hanc partem illius exceperitis, in qua linea ossea, de qua supra, prominet. Totius auris internae labyrinthi interioribus exploratis, & accurate, quantum fieri potuit, descriptis, reliquum est ut varias rami mollioris nervorum ipsiusmet auris propagines, quae per ea disseminantur, exactissime describam. Ramus mollior nervorum septimae conjugationis ramo duriore crassior, licet multo pauciores quam i le fibras medullares a processu annulari recipiat, internum auris ductum ingressus in tres dividitur ramulos; superiorem nempe, infimum, & medium: superior conchae cavitatem subit per foramen peculiare supernae illius parti incisum; ibique in membranam tenuissimam rarissimam necnon mollissimam explicatur, quae totam ejus superficiem cooperit, si fibrillam illius excipiatis retinentem formam nervuli qui innititur & adhaeret exiguae apophysi osseae nonnihil acuminatae marginem internum supra notati foraminis occupanti, & ob supcrsiciem suam parum inaequalem, nerveaque membrana albicante jamjam descripta coopertam exiguum apicem album quadantenus aemulanti. Nervulus ille mollissimus tenerrimusque arteriolam & venulam comites habens, quae latera illius occupant & immediate tangunt, ubi fecedit ex apophysi ossea, cui eum innixum & adhaerentem esse modo dixi, mediam conchae cavitatem instar funiculi tensi decurrit, & ad latus usque portae ductui semicirculari superiori & ductui semicirculari inseriori communis porrigitur, eique adhaerescit, ac deinceps portam communem subit, eamque subeundo [393] subeundo in binas expanditur membranulas, quarum una superficiei interiori cavitatis ductus semicircularis superioris, & altera interiori quoque superficiei cavitatis ductus semicircularis inferioris supersternitur. Infimus ac minimus rami mollioris nervorum septimi paris ramulus una aut altera pene insensibili sibrilla emissa, quae disseminatur intra textum interius hujus ossis petrosi partis intra quam semicirculares labyrinthi ductus excavati sunt, perexiguum foramen subit, cujus interventu in insimam conchae partem sese insinuat, & inibi explicatum tenui huic membranae formandae impenditur, quam interiori conchae ipsius superficiei superstratam esse supra dixi, si portiunculam illius exceperitis, quae ductum semicircularem medium ingreditur per foramen situm paulo subtus portam communem, de qua superius, ibique in membranulam tenuissimam expanditur, quae interiori ductus illius superficiei supersternitur. Nerveae membranulae tenuissimae interiora ductuum semicircularium labyrinthi occupantes irrigantur vasis sanguiferis exiguissimis, & ut plurimum oculorum aciem fugientibus, dum scilicet nullum, vel paucissimum tantum sanguinem intra perexiguas cavitates suas continent. Ipsaemet membranulae, utpote limpidissimo ac subtilissimo liquore spirituoso imbutae, praesettim in recens natis, adeo molles sunt, ut vix tangi possint, quin dilacerentur, ut ut leviter instrumento quovis tangantur. Praeterea illae, si radiis solaribus excalesacto aeri exponantur, citissime exsiccantut, & ita friabiles evadunt, ut, si e sede sua dimoveantur, in furstula minima dividantur, terantur, & redigantur in pulverem subtilissimum, qui facillime tenues evanescit in auras. Limpidissimus pariter liquor spirituosus, quo membranulas, de quibus nunc, semper imbutas esse dixi, & qui nihil aliud esse videtur quam spiritus animalis ob nativam loci quem occupat frigiditatem nonnihil condensatus, fere momento citius diffipatur, postquam ductus seP p p 2 micir[394] micirculares labyrinthi aperti fuerunt, quos in recens natis ejusmodi liquore semper repletos observavi. Hoc autem aliter sese haberet necessario, si quinque ostiola, quibus semicirculares labyrinthi ductus interioribus conchae inhiant, membrana nervea superius descripta naturaliter obturata non essent. Nequaquam tamen dubitandum mihi videtur, quin liquor, de quo modo locutus sum membranae nerveae conchae poros sensim sine sensu subeat, & impediat ne supra modum exsiccetur, hinc fit, ut nativam illius temperiem conservet; qua scilicet auditui excitando conducit. Ex supra dictis patet incisam conchae basi rimulam, & ovalem illius fenestram, ut & quinque ostiola ductuum trium semicircularium labyrinthi nervea, tenuissimaque membrana obturari, quae conchae interiora occupat, ut supra dixi. Medius rami mollioris nervorum septimi paris ramulus juxta hanc ossis petrosi partem, quae basis est nuclei pyramidalis cochleae, plures emittit fibrillas, quae cumprimum cochleam ingressae sunt arteriolis & venulis comitatae suam inibi formam mutant, & sequenti ratione disponuntur, atque distribuuntur: Imprimis tenuis illarum membrana, quam piae meningi acceptam referunt, ita explicatur ut desinat in membranulam tenuissimam, & numerosissimis vasculis sanguiferis irrigatam, quae primo cooperit ~ baseos nuclei pyramidalis cochleae, & quicquid ab illa usque ad secundum gyrum laminae spiralis ipsiusmet nuclei pyramidalis continetur, ac deinceps in Ductum semi-ovalem spiralem ejusdem cochleae porrigitur, & ita expanditur, ut finem illius extremum obturet, & totam ejus superficiem, imo & utrumque latus laminae spiralis semi-ovalis inibi reconditae obducat. Et vero haecce membrana, cum tenuissimae, rarissimaeque texturae sit, non impedit quonimus materia aetherea continuo & expedite e tympano in labyrinthum, singulosque illius recessus transeat, licetductus semi[395] semi-ovalis spiralis cochleae finem extremum obturet, ut supra notatum. Hinc fit ut sita retro labyrinthi januam cavitate ad labyrinthum ipsum iri supra dixerim. Quod attinet ad substantiam medullarem fibrillarum nervearum, de quibus nunc sermo habetur, hujus portio una impenditur formando secundo gyro laminae spiralis nucleo pyramidali cochleae circumductae, cujus scilicet gyri latus internum mere osseum est, ut superius insinuavi: altera vero portio initium ejusdem laminae spiralis primum format, quod in dimidio tantum gyro mere nerveo consistit, ac deinceps in ductum semiovalem spiralem cochleae porrecta desinit in laminam spiralem semi-ovalem vere nerveam, quae inibi reconditur, quaeque crassiore sui parte lineae osseae hujusce ductus adhaerescit. Ita ut initium laminae spiralis nuclei pyramidalis cochleae sit etiam initium laminae spiralis semi-ovalis, quam modo descripsi. Ejusmodi autem lamina spiralis semi-ovalis ad extremum usque finem ductus, intra quem latitat, exporrecta nonnihil acuminata extremitate sua mediae parti rimulae basi conchae incisae adhaerescit, adeoque ejusmodi ductum in partes binas dispescit, inter quas nulla est ~ communicatio: binae istae partes ductus semi-ovalis spiralis cochleae ita dispositae sunt, ut prima, quae capitis interiora respicit, cum primo & secundo vestibulo labyrinthi communicationem habeat; secunda vero tympanum, proindeque capitis exteriora respiciens cum concha tantum communicat. Medius rami mollioris nervorum septimi paris ramulus, fibrillis tenuissimis modo descriptis emissis, foramen exiguum intra medium textum nuclei pyramidalis cochleae incisum subit arteriolam, venulamque comites habens, & cumprimum ex illo egressus est, tenuissima ejus membrana ita explicatur, ut cooperiat quicquid a secundo gyro laminae spiralis nuclei pyramidalis cochleae partim osseo & partim nerveo, ut supra dictum, usque ad [396] ad extremitatem ejusdem cochleae continetur; medullaris vero illius substantia desinit in tertium gyrum totum nerveum laminae spiralis, de qua mox dixi, qui circumferentia sua innititur, & adhaeret apophysi orbiculari cochleae; demumque pars illius extrema in membranulam expanditur, quae undequaque paululum in semetipsam inflexa margini foveolae in media extremitate cochleae excavatae applicatur, & adhaerescit, atque adeo parvam format cavitatem exiguum poculum clausum imitantem, cui innatus tantum aer inest, Ex jam dictis patet laminam spiralem intra cochleam reconditam dimidio uno gyro, & gyris duobus integris solummodo constare, qui exiguis cavitatibus innato aere repletis, inter quas nulla est ~ communicatio, ab invicem distinguuntur. Hic notandum venit quod lamina spiralis nucleo pyramidali cochleae circumducta, & lamina spiralis semi-ovalis intra ductum semi-ovalem spiralem ejusdem cochleae recondita, ut & membranulae nerveae interiori superficiei ductuum trium semicircularium superstratae succo limpidissimo spirituoso, praesertim in recens natis, imbutae sunt, qui aperta cochlea visu deprehenditur, & citissime dissipatur. Interior vero, seu medullaris ac vere nervea substantia praedictarum laminarum brevi exsiccatur, & valde friabilis evadit, si calido aeri aliquandiu exponatur, ut supra notatum. Ex iis, quae modo dixi de ramo molliore nervorum septimae conjugationis, facile intelligi posse mihi videtur binas superius descriptas laminas spirales nerveas una cum tenuissimis nerveis conchae, & ductuum ~ semicircularium interiora occupantibus immediatum atque completum auditus organum constituere; adeo ut pro diversis motibus, qui in eo, quem proprios intra poros recondunt, spiritu animali ab objectis praedicti sensus excitantur, & communi sensorio communicantur, diversae in anima soni ideae producantur. Asseruit mihi, Viri Clarissimi, D.Baro de la Mousson vir nobilis istius urbis se Londini mense Julio anni proxime [397] proxime elapsi didicisse a clarissimis viris D. D. Briggs & Silvestre medicis celeberrimis vos pro ea, qua nati estis tum humanitate tum honestate summa me Regiam in societatem vestram cooptasse. Si eo faelicitatis pervenerim, ut me socium habere non dedigmeni, de cooptatione mea inexpectata amplissimas vobis gratias habeo; de mea, inquam, cooptatione vobis iterum gratias habeo, quae, utpote mihi perhonorifica, mihi quoque perjucunda non esse non potest. Cum enim honor omnis jucundus semper accidit, tum vero ille jucundissimus, qui a talibus, tantisque Viris profectus est, quales vos, ego, quantosque esse intelligo. Ad vos, nobilissimi viri, binas de sanguine dissertationes intra paucos dies mittam, quae omnes haud dubie perfectionis gradus, qui in iis desiderantur, acquirent, uti spero, apud vos, quibus nihil eorum, quae nosse mortalibus datum fuit, non notum est: imo & identidem lucubrationum mearum fructus aliquos typis excudendos, & publicis scriptis vestris adjungendos vobis communicabo, si vobis id gratum fore mihi videbitur. Interim meas circa organum auditus animadversiones a clarissimo viro D. Herbert nobili anglo vobis meo nomine offerendas accipite: si minus placent, pro meis non habebo, si secus, nec docti cujusquam judicium, nec publicam lucem reformidabunt, cujus usuram vos ipsi concedatis, quaeso, iis, si vobis Dignae videantur, quae publici juris ~. Valete, viri spectatissimi, & me vobis devinctissimum in aere vestro numerate. Raymund. Vieussens, D.M.M. Monspelii die vigesima mensis Februarii anni 1699. 