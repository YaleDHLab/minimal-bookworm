III. De Peste Constantinopoli grassante. Auctore nupero V. Cl. Emanuele Timone, M. D. Hoc scriptum ab Auctore Clarissimo, qui Constantinopoli per multos annos Medicinam fecerat, Excellentissimo Ablegato Britannico. Roberto Sutton, Eq. Aurato, traditum, ejusdem Equitis permissu,cum Societate Regia communicavit R. Hale, M. D. PEstem Constantinopoli ex AEgypto communicatam tum historiis, tum quotidiana observatione constat. Nidum tamen in hac urbe sibi fecit, &, quamvis nunquam fere veteris Pestis desint seminia,novus etiam subinde fomes advehitur. Ab hyemali intenso frigore satis bene sopitur; emicant tamen hinc inde scintillae aliquot hyeme & vere: aestate incrementum sumit; autumnali tempore summo flagrat incendio. Venti Aquilonares statis temporibus aestate flantes (Etesiae scil. hujus loci) quamvis frigidiusculi sint, veneni tamen pestilentialis dilatationi haud obsistunt. Australes satis calidi, si constanter flent, aestivo tempore Pestem supprimunt. Quoad symptomata Pestis Constantinopolitana adamussim respondet pesti Noviomagensi (15) Noviomagensi annorum 1636 & 1637, ab Isbr. de Diemerbroeck deseriptae, Humanum genus invadit cap. 4. Diemerbr.Compertum tamen est unum vel alterum equum, canem, felemve peste bubonaria correptum, & mortuum. Vulgus (praecipue, cui augusta domi res est) tum Turcarum, tum etiam Christianorum, Hebraeorumq; facile sibi persuasum habet divinitus missam pestem; hinc non cavet a contagio: Politiores, & praecipue Christiani sibi cavent. Symptomata a * dicto auctore enumerantur ista, Febres, bubones, carbunculi, exanthemata, capitis dolor phrenitis, sopor, vigiliae, anxietas, debilitas, seu magna virium prostratio, visus turbulentus, cordis palpitatio, linguae siccitas, vomitus, singultus, lumbrici, fluxus alvi, haemorrhagia narium, menstruorum profluvium, sanguinis mictus, sputum cruentum, dolores lateris, hepatis, renum, aliarumve partium. His adjicio ego lassitudinem artuum ulcerosam, horripilationem, subsequente aliquando calore, saepius non subsequente, nauseam sine vomitu, vertiginem, & motus vertiginosos, tremorem manuum statim a morbi initio, Nullum ex omnibus symptomatibus est inseparabile, imo nec tria illa pesti specialia, bubones dico, carbunculos, & exanthemata; febris saepissime abest; ita ut regula ista generalis stabiliri possit: Quando adsunt manifesta pestis signa, certo statuere possumus morbum esse pestem: sed quando absunt signa ista, non possumus certo statuere contrarium. Multis enim peste correptis, leni praecedente rigore, quo nec catarrho se laborare quis suspicaretur, per plures dies ex istis signis non manifestatur nec minimum, postea autem catervatim erumpunt. Nonnulli post susceptum contagium levissimo tantum languore attacti, mox erecte obambulant, & consueta munia sine incommodo exercent; ter* Cap. 7. Diemerb. C 2 tia (16) tia autem, vel quarta die statim corruunt, animamque exhalant in via: & ne quis suspicetur apoplexiam vel quid aliud, post mortem demum nigrae maculae deprehenduntur: fidem etiam facit tum praecedens causa contagii manifestissima, tum propagatum postca contagium. Multi etiam sine ulla manifesta laesione erecte obambulantes sanantur, erumpentibus etiam bubonibus & carbunculis. Plerique tamen febricitant, & graviter aegrotant. Vomitus & alvi fluxus cum subita virium concidentia, & cum febre pestem indicant, & sine febre adhuc magis. Minime ex signis suspectis si dolor in emunctoriis communibus jungatur, pronunciandum est esse pestem. Pustula rubicunda ad semi-ciceris magnitudinem in extremo purulenta maligna est: in lividum enim carbunculum brevi excrescit. Carbunculi in omnibus corporis partibus indifferenter erumpunt, non exceptis labiis, lingua, bulbis oculorum, glande penis, &c. Bubones tantum in emunctoriis. Glandulae parvae durae circa collum malignae. Exanthemata semper sunt lethalia. Bubones si cito ad suppurationem tendant, spem promittunt. Non malum est, si etiam non bene maturi ferro aperiantur. Multi per bubonis resolutionem curati, annis sequentibus, si peste infecta loca petant, eo in loco dolorem obscurum sentiunt, in quo bubonem habuerunt. Pestis in aliquibus individuis per plures dies latitare potest, & postea in actum erumpere, A peste convalescere incipiens, si ante quadragesimum gravem aliquem in diaeta errorem fecerit, novo erumpente bubone moritur. Pro monstro habetur, si quis a peste perfecte sanatus eodem anno peste corripiatur. Si dispositionem corporum ad octo gradus placeat revocare; intacta peste corpora dispositionem habent ut septem, & rudem merita ut unum. Infectas aedes per menses aliquot impune incolens tandem peste correptus suit. * Senes difficillime peste corripiuntur, facillime * Cap. 4. Diemerb, pueri. (17) pueri. Exteri multo magis periclitantur, quam Cive~. Armenii omnium nationum minime ad pestem sunt dispositi. Observo illos paucissimis uti carnibus; coepis, porris, alliis, vinoque maxime utuntur. Caro porcina in peste praesentaneum venenum est. Nil aeque ad pestem disponit ac animi pathemata, ac praecipue intensus moeror, & terror inopinatus. Lue venerea infecti indifferenter se habent ad contagium: bubones tamen illis suppurantes in fistulas ut plurimum degenerant. Nitidae aedes haud aeque facile inficiuntur ac sordidae. Cachectici, ictero laborantes, & variis aliis chronicis morbis conflictati homines dantur, & tamen pestis spicula vel eludunt, vel superant; rosea e contra facie praediti, & robustissimi moriuntur multi. Suffumigia ex baccis Juniperi, pice, sulphure utilia sunt, si diu noctuque continuentur, ita ut ab inseriore parte totam penetrent domum. Odoramenta ex aceto haud inutilia censentur. Oleum succini naribus illitum optimum est. Vinum moderate sumptum, hilaritas anim~, & bona victus ratio haud parvi momenti sunt in praeservatione. Phlebotomia damnatur, & praecipue sera; sanguis e vena secta fluens, nullo modo multoties sisti potest; ex scarificationibus etiam pro cucurbitularum applicatione factis ad plures horas, hoc est ad mortem usque, sanguinem vi magna effluxisse observatum est. Vomitoria levia non prosunt, fortia valde nocent: purgantia statim enecant. Sola spes in sudore, & alexipharmacis. Communissime utuntur in hac urbe Theriaca Veneta Lapis Bezoar,quamvis genuinus,nullius fere est momenti~ Judaei acidis utuntur. Armenii & Graeci vino, & spiritu vini. A carnibus, & carnium jusculis relligiose abstinent Christiani ad multos dies. Turcae etiam hanc diaetam non spernunt. Multi, queis parvus tuberculus nullo livore insignis erupit,a carnibus abstinentes, per (18) per hebdomadam sani obambularunt, postea carnibus usi brevissime mortui sunt. Opium crudum, & opiata omnia bona sunt pro scopo praeservativo, saepe etiam pro curativo. Summum remedium Turcis magnatibus habetur oleum napthae, seu Petroleum albicans, ad duas usque drachmas epotum in vehiculo ad libitum; convenit hoc cum Camphora a nostris tantopere celebrata. Quidam multos sanasse dicitur phleboromia (prima tamen morbi die) ad lipothymiam usq; celebrata, propinato postea haustu aceti acerrimi, in quo sanguinis draconis & boli armenae a drachmam unam dissolvebat. Phlebotomiae negotium in medium examinadum relin quo; ast certe praestantissimum remedium est. Frictio rubificans tum in pectore, tum in dorso, in locis utrinque cordi respondentibus, cum allio contuso fortissi~e per aliquot horas celebrata, proficua est. Radix hellebori, sectione facta, carni ad emunctoria transversim infixa utilis est. Pulli gallinacei, vel columbini, seu vivi, seu per medium secti, bubonibus & carbunculis, & etiam regioni cordis appliciti, & saepissime iterati (sed ultra semihoram non retinendi) utilissimi comperti sunt. Oleum Succini, & extractum Juniperi in praxi faeliciter successerunt. Methodus praedicti Diemerbroeck per omnia utilis est huic pesti; certe bene de Peste scripsit auctor hic, excepto quod pestis causam nimis alte deducat. Barbette etiam haud est contemnendus. Anno 1712. Pestis Byzantii in fine Maii Mensis incrementum sumpsit. In fine Julii erat in summo furore. In determinato loco observatorem habui, qui mortuorum cadavera ad nonaginta & supra uno die numeravit. Etesiae flabant vehementissime; cessantibns Etesiis, Auster flavit satis intense. Prima post Austri flatum hebdomada, cadavera non numeravit in die nisi circiter quadraginta; secunda hebdomada triginta circumcirca; (19) cumcirca; tertia minus viginti: qui numerus in bona etiam urbis salubritate tali ~anni tempore singulis diebus non deest. Sic autumnali tempore pestis sopita est anno illo: sed ut plurimum tali tempore saevire solet, & media aestate, vel in fine aestatis incrementum sumere. Pestem vere incipientem, autumno sopitam alias etiam observatum est. Notandum est post solstitium aestivum pestem in AEgypto, quamvis ferocissimam, infallibiliter desinere: causa altioris indaginis est. Climatis AEgyptiaci characterismus in hoc peculiari pestis phaenomeno aliquatenus ad Smyrnam usq; insulamque Chiam, ipsasq; Hellesponti angustias sese extendit. Observandum ulterius Etesias, ventos scil. Aquilonares, cursum solis sequentes,aerem vehere,non excrementitia solum humiditate, sed nitrosis particulis valde saturatum & imbutum. Ansa mihi fuit hujus rei cognoscendae vestis quaedam, qua nos utimur ex pilis caprarum texta. Vestis haec Hygroscopii quoddam genus videtur; nam qua parte sudore manuum, vel colli, fuerit antea madefacta, quamvis seresc~t, & post multos etiam menses in usum denuo accipiatur, hora tamen dimidia, vel una post ortum Solis, quando nimirum Etesiae spirare incipiunt, talem madorem denuo contrahit, ut macula nigra intensissima inficiatur. Vestis post duas, vel tres h~ras denuo exsiccatur, & macula evanescit. Hic duo sunt notanda: primum est; si simplici aqua vestis illa fuerit saepius imbu~a, & postea serescat, haud succedit hoc phaenomenon madoris & maculae, prout quando sudore imbuta est: secundum consideratione dignum est hoc; si forte fortuna tempus sit actualiter pluvium, haud aeque facile madere inficiq; macula vestem illam, dummodo actualiter pluviae non exponatur; ex quibus colligo, praeter aqueas particulas, nitrosis salibus imbutum aerem ex Ponto Euxino ~ advehi primo Etesiarum flatu. Particulae istae nitrotae a congeneribus (20) a congeneribus salinis particulis a sudore vesti illi communicatis fixantur & retinentur, & combinatione facta maculam efficiunt. Salibus igitur istis imbutus aer fermenti pestilentialis (quod indolis salino-corrosivae esse probabile est) dilarationi fomitem praebere potest. AEgyptium autem aerem, mediante vento austrino huc pervenientem, summe rarefactum & talium expertem salium, Pestis dilatationi obsistere posse verisimile est: Adde, quod calidus Auster corpora ad transpirationem magis disponat. Si quis quaerat interim, utrum Pestis sanguinis coagulationem vel nimiam dissolutionem inducat? dico neutrum primario, & immediate facere, sed utrumq; posse accidere tum processu temporis, tum ratione massae sanguineae, in variis individuis, quoad principia activa, variantis. Primario autem & immediate Pestis spiritus adoritur: liquidis subsequenter, & solidis varia inducit mala, secundum varium tum liquidorum, tum solidorum schematismum. * Hinc varia symptomata in peste, & sibi e diametro opposita, quae unico remedio vinci non possunt, sed prudentis Medici requirunt Judicium, ut, quod opportunum est, in actum deducatur. Generaliter tamen observandum, ut citissime generosissima remedia, & in magna dosi propinentur: ut in principio oleoso-balsamica, & spiritibus amica ~ usurpentur; ut omnes evacuationes praeter sudorem vitentur; artificiales igitur non tentandae, naturales sistendae suis quaeque appropriatis; (sic alvi fluxus salutariter sedatus fuit clystere astringente, cui Theriaca erat immixta,) si spiritus sint effraenes & peccent in motu aucto, quod a Vigiliis potissimum cognoscitur, ut sistantur per Opiata. Si contra necrosi, seu languore afficiantur, quod ab effectibus potissimum soporis cognoscitur, ut suscitentur per volatilia, & Cam* Diemerb. cap. 7. phorata. (21) phorata: ut sanguinis consistentia integra servetur in processu, mali, quod fit acidis & terreis adstringentibus, ut Venenum ad peripheriam alliciatur, &c. Anno 1714. Emanuel Timonius, Constantinopolitanus. 