(17) IV. Hydatidum ingenti copia in Abdomine repertorum Historia. Communicavit cum Societate Regid Johannes Thorpe, M. D. S. R. S. R Hedarius Excell. S. D. Baronis de Penterrider, aetatis 58 annorum, Temperamenti sic dicti Cholerico Phlegmatici, Staturae quadratae, non obesus sed robustus, bene appetens, officio suo bene fungens, nec vino, nec liquoribus spirituosis immoderate utens, bono satis Regimine vivens praeterito Augusti Mense auxilium meum petiit, pro Abdomine fortiter tumente & tenso, Ascitico minime absimili, urina attamen bonae notae & in quantitate sufficiente optime prodeunte, pedum nullo oedemate comparente, Respiratione liberrime procedente, ventre autem in dies crescente (qui Mense Junio tumere incepit) sanguine in vasis haemorrhoidalibus stagnante, nodos ibidem magnos elevante & interdum dolorifice furente, Appetitu ac Viribus nunquam prostratis. Fateor AEnigma mihi fuisse an Tumor sit ficcus humidusne? Ad satisfaciendum vero Indicationibus, in specie haemorrhoidibus suppressis, medicamenta chalybeata cum Purgantibus mixta exhibui, per quae fluxus haemorrhoidum mox excitatus, dolores sedati, & magna sordium quantitas cum aliquali levamine per tubulum intestinalem fuit eliminata. Postea ad exemplum Etmulleri in hydrope sicco, Nitr. praeparat. quotidie ad unc. ss. item Mercurium vitae & omnis generis Diuretica mitiora, fortiora, &c. omnia incassum dedi. Abhinc Patiens sub sanitatis recuperandae spe, pro more Vulgi auxilium Empiricorum imploravit, qui statim (18) tim Aureos ipsi montes promiserunt, multisque saginatum Arcanis miserum in malis deseruerunt. Abdomine igitur mole sua maxime urgente, ad Paracentesin sine mora progrediendum erat; quam die 14 Januar. Chirurgus Expertiss. D. Anel. unanimi nostro consensu Patienti administravit; contenta vero consistentiam gelatinosam nacta per angustius Cannulae immissae spatium exire non poterant. Incisio ergo cum Lancetta facienda erat; qua facta, materia gelatinosa coloris grisei & lutei, albumine ovorum spissior, cum magna quantitate globulorum alborum sphaericorum, triangularium, vermicularium, gemellorum, testiculi& ovarii formium, &c. magnitudinem nucis avellanae adaequantium primo die ad mensuras sex evacuata erat, aegro quantum ad vires optime se habente. Postero die, cum facile judicare licebat, factam incisionem non satis esse amplam pro exitu majoribus hujus naturae globulis concedendo, Lancetta igitur vulnus ampliabatur, per quod globuli ovum Columbinum magnitudine superantes magno numero cum sex iterum gelatinae mensuris, & magno frusto massae cujusdam albae portionem omenti referentis, de novo excreti erant. Cui Massae plures dictorum globulorum filamentis fibrosis adhaerescebant. In examinatione materiarum, gelatina super carbonum ignem indurescit & albescit, pellicula desuper se formante. Spiritu Vitrioli, Spir. Sal. Ammon. vol. Ol. Tart. per deliqu. Spir. Vin. rectif, Aceto affusis, manifesti nihil videtur, quam levis induratio materiae ab uno quoque istorum liquorum, etsi natura inter so invicem contrariorum. Globuli coloris sunt albissimi, sensui tactus resistentes; rupti liquorem album chylo similem fundunt, membrana seu pellicula manifesta cincti. Massa (19) Massa ista albicans quae portionem omenti refert, etsi crassitie pollicem adaequet, substantiam pure membranaceam habet Numerus globulorum majorum & minorum ad septem vel octo millia se extendit. Hodie qui est inclusive decimus sextus ab operatione dies, aeger quam optime se habet, venter est mollis, planus, vulnus pulcherrimum, urina, pulsus, respiratio bona, consequenter nulla febris, somnus tranquillus. Evacuatio materiae gelatinosae durantibus 13 diebus fuit copiosa, inodora, nunc pure serosa & parca, sed fortem odorem spirans, immissumque Catheterem argenteum nigricans, quod corporibus heterogeneis corruptis magis quam visceribus gangraena prehensis attribuimus, quoniam febris abest. Hodie post injectionem Decocti ex Enula Campan. Agrimon. & Mell. cum Tinctur. Aloes. Myrrh. & Balsam~ du Commandeur, rupti pellicula globuli fuit excreta, quem in statu suo naturali ovum gallinaceum mole adaequasse, fortassis superasse~ certum est. Appetitus & vires nunc sunt quae nobis facessunt~ Medicamenta porrigo Traumatica, Alexiteria & Confortantia invicem combinata juxta victum Analepticum. ~ notatu dignum examini versatiorum in arte amice discutiendum traditur, & ut animi sui sensa nobiscum communicare haud graventur, obnixe rogatur. Dabam Parisiis d. IV. Calend. Januar. M DCC XXII. Barthol. Anhorn, ab Hartuiss. 