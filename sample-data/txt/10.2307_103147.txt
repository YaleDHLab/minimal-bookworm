III. Animadversiones quaedam in Codicem MS. membranaceum, superiori Epistola memoratum: Excerptae ex Additamentis G. Ch. Schelhammeri in Herm. Conringij Introductionem in Artem Medicam. Cap. XII. pag. 401. P Raeter hos [sc. Hippocratem, Galenum, & C. Celsum] ex antiquo aevo, qui hanc doctrinam [Chirurgicam] scriptis tradiderit, neminem habemus. H. Conringius. Extant quidem plurimi, sed ~, si credimus Johanni Sponio, artis & antiquitatis peritia celeberrimo, in Augusta illa Magni Ducis Hetruriae Bibliotheca inter Manuscripta ad Sancti Laurentij AEdem asservata; de quibus non pigebit verba ipsamet adscribere ex Itinerario, quo per Italiam, Dalmatiam, Graeciam, & R r r 2 Asiam (460) Asiam sibi visa notavit: Sic autem ubi de Florentiae admirandis Sermonem instituit Idiomate nativo loquitur, quod nos Latine sic redidimus: Aliud Manuscriptum commemorabo, quod pertinet ad Artem quam profiteor, & quod omnium per universam Europam Bibliothecarum, quantum quidem novimus, unicum extat. Est vastum volumen Graecum, continens Chirurgiam Antiquorum, Hippocratis, Galeni, Asclepiadis, Bithyni, Apollonij, Archigenis, Nymphodori, Heliodori, Dioclis, Ruffi Ephesij, & Apollodori Cytiensis, in cujus opere figurae cernuntur chartae Pergamenae inscriptae, ad modum reponendi luxatas partes attinentes. Hujus ultimi, pariter ac Asclepiadis, Apollonij, & Dioclis aliquoties in Plinij operibus fit mentio. Archigenis etiam apud Galenum non infrequens est nomen: verum integra ipsorum opera nullibi reperiuntur. Bithyni autem, Nymphodori, & Heliodori vix nomina nobis etiam nota sunt. Sane ista omnia si ita haberent, uti Clarissimus Sponius narrat, fraudi foret haud exiguae rei Chirurgicae, aeternis tenebris tam eximium opus damnari, in quo fieri non posset, quin multa praeclara admodum, summaeq; utilitatis monita legerentur: multo enim plura fuisse recte observata antiquis illis, cum inter Medicorum filios Chirurgiae studium floreret, quam nostris temporibus ab indoctis plerumque operatoribus & rei anatomicae imperit is fieri potest, rationi conveniens est, & res ipsa loquitur. Verum enim vero fefellisse videtur optimum virum cursoria & festinata perlustratio. Cum enim in his inserendis animus esset, opportune occurrit sagacissimi antiquitatum medicarum Indagatoris, Collegae conjunctissimi, Meibomij peritia, cui diutius Florentiae subsistenti Bibliotheca illa Magni Ducis ad invidiam frui concessum fuisse noveram. Is igitur de hoc Codice consultus tale mihi responsum misit. Liber (461) Liber ille, quem ex antiquis Chirurgis collegit quidam Medicus, Nicetas, nescio cujus aevi, notissimus mihi est, illoque, in Magni Ducis Laurentiana Bibliotheca, Scamno LXXIV extante, licuit mihi uti, quamdiu Florentiae fui, & pluscula ex illo describere. Non tamen Florentiae solum, ut Sponius credit, sed etiam in RegisGalliarum Bibliotheca eadem Collectio extat. Nec omnia, quae in eo Codice habentur, inedita sunt, nec ejusdem momenti, multo minus Autores eorum sunt incogniti. Deprehendi in eo quosdam Libellos integros; de alijs non nisi tenuia quaedam fragmenta. De Hippocratis, Galeni, Oribasii, P. AEginetae, Ruffi Ephesii, Palladij, aliunde notis scriptis & jam editis nihil moneo. De Bithyno, Nymphodoro, & Heliodoro tantum dicam aliquid, quoniam Sponius illorum nomina pene incognita existimat. De Bithyno forte non male dixerit, eum alijs omnibus ne nomine quidem cognitum esse, quoniam ex Sponij cerebro nuperrime prodiit. Quae enim ibi habentur fragmenta, sunt Asclepiadis ex Bithynia, seu Prusiensis, cujus toties mentio fit apud Plinium & Galenum, ex quo ille duos facit, alterum Asclepiadem, Bithynum alterum: quo eodem jure alium Rufum, alium Ephesium facere potuisset. Et vero Heliodorus quoque ex AEgineta & Oribasio, qui ejus Chirurgica laudant: Nymphodorus quoq; ex Celso & Galeno & eodem Oribasio, propter Glossocomum quoq; potuisset esse cognitus. Jam tum etiam Heliodorum, cujus de Fracturis Capita xi. in hac Collectione extant, vertit & edidit Vidus Vidius. G.C. Schelhammerus. IV. A 