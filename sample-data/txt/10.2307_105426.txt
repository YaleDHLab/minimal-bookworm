Philos. Trans. Vol.LI. TAB.XXI. p.907. Arcus aurora borealis vifus d.XX Iulu, hora XI p. m. ~ A B C D Nubes ~ Horizon J. Myndo sc. [907] LXXX. A Letter to Mr. Benjamin Wilson, F. R. S. concerning Electricity; from Mr. Thorbern Bergman, of Upsal. Amplissime atque Celeberrime Domine, N O N mireris, Vir Celeberrime, me physicis addictum Scientiis tuam quaerere amicitiam, cujus nomen jam diu in hoc Scientiarum genere orbi erudito inclaruit. Praeterea Dominus Professor Ferner me certiorem fecit Te non aegre laturum mecum commercium literarium instituere de rebus electricis, aliisque curiosis physicis. Plurima enim apud Vos quotidie inveniuntur, quorum tempestiva cognitione laetatur quivis Philosophus naturalis; forte etiam varia apud nos prodeunt, quae Anglis haud ingrata spero. Itaque constitui secundum tuum nutum, eos Philosophiae naturalis progressus, quos in Suecia capit, notos facere, a Te vicissim expectans eorum notitiam, quibus in Anglia locupletatur. Lingua utor Romana, quippe quae mihi notior Anglica, cujus genius ab exterraneo, qui in Anglia nunquam fuit, vix ita addisci potest, quin multa vitia irrumpant, quae Anglo inter legendum nauseam movent. Read Nov. 20, 1760. Dominus Franklin in ~. 28. tertiae epistolae miratur glaciei frustum non transmittere commotionem electricam, cum aqua idem perfecte praestet: sed feci nonnulla experimenta, quae monstrant parvam aquae quantitatem nec huic fini sufficere. Scilicet capiatur tubus vitreus trium vel quatuor pedum, qualis barometris inservit: hic aqua impleatur, et claudatur utrumque extremum subere perforato filo metallico aquam paululum intrante, uti figura adposita indicat. V O L. LI. 6 A Si [908] A A Si jam duo homines in circulo explosorio constituti teneant extrema filorum metallicorum A, A, et tentetur evacuatio, non tamen perfecta evenit, nam vix carpus et rarissime flexura cubitus hac methodo concutitur, licet deinde idem vas absque ulteriori cumulatione tantum contineat electricitatis, ut more consueto evacuatum pectus valide ferire possit. Aucta tubi capacitate, magis transit, usque dum ita increverit, ut plenarium transitum permittat, nec impedit aquae quantitas justo major, quod testantur commotiones per lacus et flumina propagatae. Conveniunt itaque aqua et glacies in eo, quod parvae quantitates concussionem aegre tramittant. Hinc suspicatus sum magnam glaciei quantitatem faciliorem concedere transitum, quod etiam experientia comprobavit, etsi adhuc non majus adhibui frustum quam quo commotio flexuram cubitus attigit. Praeterea ex aequalibus aquae et glaciei quantitatibus, glacies minus transmittit. Num Auroras Boreales uti phaenomena electrica respicias, nec ne, nescio; mihi saltem abhuc incertum videtur. Interea singularem observationem aestate praeterlapsa factam commemorabo. Die xx Julii hora x post meridiem vidi in N. W. nubem A B horizonti insistentem, in qua copiosae et crebrae fulgurationes ab A versus B progrediebantur, absque tamen ullo tonitru, ne quidem minimo murmure. C et D erant nubeculae rariores forte cum magna non cohaerentes, nam in eis nulla vidi fulgura. [Vide Tab. XXI.] Hora xi circiter adparuit Aurora Borealis suo culmine ultra zenith progrediens, et pluries arcus extremitatibus nubem attingens. Etsi probe examinarem, nullam [909] nullam aliam communicationem inter nubem et auroram observare potui, nam Io. in D, cui institit alterum crus, nullam vidi fulgurationem: 2~. dum in nube fulguraret aurorae splendor, nullam variationem pati videbatur. Hora xii desierant fulgura, et nubes ita erat dilatata, ut totum fere hemisphaerium visibile occuparet. Praeterito, et hoc quoque anno, multas elegantissimas observari Auroras Boreales. Si quispiam tales Londini attentis consideraverit oculis, per tuum favorem notitiam me obtenturum spero, et quando et quomodo ibi apparuerint, ut sciam num fuerint eaedem, quas hic vidi. Saltem observationum collatione certius hujus phaenomeni altitudo perpendicularis determinaretur. Si tibi placuerit, alia occasione lubenter meas transmittam observationes. Interea favori tuo me commendo permansurus Amplissimi atque Celeberrimi Nominis Tui Cultor observantissimus, Thorbern Bergman. Dabam Upsalae, 17 Oct. 1760. Quomodo electricitas cumulari possit in aliis quam viteris materiis, ex. gr. lacca sigillatoria, sulphure, papyro, aere, &c. adeo ut commotio electrica ex eis obtineatur, non haud ita pridem in actis Academiae Scient. Stokholmensis docuit Carolus Vilcke Physices Lector; Methodus forte tibi non ignota. 6 A 2 LXXXI. Some 