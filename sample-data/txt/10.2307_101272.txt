J STOR Philosophical Transactions Please note: Due to an error in the print volume, the page numbering in this article may contain either page numbering skips, or page numbering repetitions, or both. However, the article content is presented in its entirety and in correct reading order. Please click on ``Next Page'' (at the top of the screen) to begin viewing the article. (172) A Letter, written to the Publisher by the Learned and Experienced Dr Timothy Clarck one of His Majesties Physitians in Ordinary, concerning some Anatomical Inventions and Observations, particularly the Origin of the Injection into Veins, the Transfusion of Bloud, and the Parts of Generation. JAmdudam, Clarissime Oldenburgi, ab Oratore didici, ex omnibus virtutis praemiis, amplissimum esse Gloriam, atque etiam proculdubio omnibus maxime desiderabile, cum haec unica sit, quae brevitatem vitae, posteritatis memoria consoletur; quae efficit, ut absentes adsimus, ut mortui vivamus; & cujus gradibus homines in caelum videntur adscendere. Humano generi ergo connatus videtur esse gloriae appetitus, & ejus igniculi in ipsa pueritia videntur micare, quibus magna ingenia ad maxime Laudabilia peragenda stimulantur, & minora etiam ad aliquid maius agendum accenduntur. Sed cum Appetitus hic inordinatus & illicitus evadat, & in parte animi, rationis experte, stabuletur, & uti aliae cupiditates effrenatae, flagitia perpetrare audeat; virietiam it a animo laborantes, non diutius solida & expressa contenti gloria (viz. Consentiente laude bonorum, & incorrupta voce bene Judicantium de excellenti virtute) aliorum laudibus obtrectant, corum nomina sugillant, & aliena etiam bona, ut sibi propria, arrogare audent. Sed dolendum est, doctam & literatam gentem talibus animi aegritudinibus etiam laborare; cum penes Philosophum solum sit Animi Medicina, cujus salutaribus praeceptis qui paruerint, tranquillitate illa placida quietaque constantia locupletantur, quae motus turbidos Irae, & cupidinis inanis gloriae, rationi contrarios, penitus composcit: unde evenit, quod qui revera solidam hanc gloriam possident, non inde elatiores evadunt, sed placido, secreto, & tranquillo fruentes Gaudio, non tam praemia sequuntur recte factorum quam ipsa recta facta. Horum Animi codem perfunduntur gaudio, quando aliquid, humano generi proficuum, vel rei litterariae ornamentum concilians, vel ab ipsismet vel ab aliis invenitur; aliorum laudes pleno effundunt ore, & proprias non avidissimis auribus excipiunt, quin multo malint potius, alios splendorem sibi aliquem conciliare plumis & ornamentis conductitiis, quam ut illimet ipsi ullo aliorum (673) rum cultu splendere videantur. Verum pauci, quos aequus amavit Jupiter, hanc Animi sanitatem acquisivere, quia plaerisque Inculta jacet moralis Philosophia, quae sola animorum aegritudinibus medelas afferre potest. Hinc evenit, quod Juvenes & Tyrones multi, qui Musarum limen vix adhuc salutaverint, nec primas Scientiae lineas exarare didicerint, Seniores & multo doctiores inani spernunt fastu; nec minus Seniores quamplurimi, eodem fastu laborantes, qui, veterum quorundam verba, fortasse male intellecta, per annos multos solum edidicere, verbosa illa Philosophia tumidissimi facti, injuriis petulantissimis, doctos Juniores, in verae Philosophiae indagatione sudantes, infectantur. In Medicina vero praecipue,utriusque hujus generis abundant homines, praeter Turbam magnam indoctissimorum, qui, si forte Mechanicam aliqualem Cartesii rationem audiverint & male intellexerint (integrum quippe Cartesii Systema,eorum captum longe superat) vel si praestigiis fumivendulorum quorundam ludificati, Carbonum magnum facere dispendium, & quaedam male-olentia torrefactione fieri didicerint, se non modo Philosophos, sed solos Sophos esse jactitant, & verae medicinae cultores; inter quos nil nisi Philosophia vel Philosophi per Ignem circumsonat. Sed missis istius farinae hominibus, si mihi quidem copia sit optandi, libenter velim, ut inter viros vere doctos & medicos res aliter ageretur; ut scil. Medici seniores, multa lectione & veterum authoritatibus freti, sedulis Junioribus, negandi vel affirmandi arrogantia, languorem ne incuterent; Velim etiam, ut Juniores, qui verae Scientiae vestigia sequi cupiunt, & quibus casa vel consilio, quaedam non ante nota, vel diuturna obscuritate latentia, in lucem producere contigerit; velim, inquam, ut hi etiam, omni seposito fastu, in memoriam revocent per-pauca revera sciri posse & multa sibi necdum nota, senescentem docere aetatem; ideoque summa observantia honores debitos Senioribus deferri omnino debere. Sed intercujusvis aetatis homines ubivis equidem bella moventur, dum invidia, non aemulatio,incitationem accendit.Viri enim voluminosi,& librorum Heluones,quibus magnum semper est in promptu verborum Armamentarium, in litem studio certaminis parati, quosvis adoriuntur, qui veterum opiniones ullas, quas ipsi longa cogitatione, proprias tandem (uti opinantur,) effecerunt, labefactare audent. Dum enim recordari, illis est Sapere & Scire, aegre ferunt, alios, fortasse Juniores, novis experimenDddd tis, (674) tis, nuperrime inventis (etsi ex sensuum evidentia petitis) Systema I hilosophiae, ab illis tam pulchre effictum, velle deturpare, Hi ergo, magnis argumentorum notionalium copiis apprime instructi, bellum indicunt, non omissis rixarum & convitiorum turpium auxiliis. Alii sunt, qui saniorem ostentant Philosophiam, viz. Experimentalem, sed solum Gloriae inanis cupidine stimulati, non vero sciendi ardore flagrantes, nomina Authorum, vel rerum Inventarum, unice ambiunt, Proindeque, Inventione aliqua nova fortuito audita, statim scripturientibus calamis, mundum credere volunt, se solos illius Inventionis fuisse authores, vel se saltem primos de tali re cogitasse, sed prae aliis quibusdam (magni proculdubio momenti) negotiis impeditos illam in Apricum proferre non potuisse; etiamsi vix adhuc animo attente secum expenderint, sitne res reuera consideratu digna, ullumve ex illa emolumentum humano generi, vel rei litterariae possit afferri: Adheac, tales inventiones, casu, non consilio, acquisitas, fortunae imprimis accept as esse ferendas, easque doctis aeque ac indoctis posse contingere. Absit vero, ut de fama virorum doctorum detraham, qui in re Anatomica praesertim insudantes, in magna illa nuperrime Inventa fortuito inciderunt. Asellii enim sedulus in Vivorum Anatomia labor summopere est laudandus; unde primam vasorum Lacteorum notitiam habuimus; quamvis, teste ipsomet, fortuito illa invenerit. Doctissimus Pecquetus inventionem illam felicissimam Ductuum Thoracicorum, munks fortunae, vel potius eximium Dei beneficium agnovit. Magnus Bartholinus, uti & Doctissimus Rudbeckius, alia de Lacteis quaerentes, fortuito in Vasorum Lymphaticorum notitiam inciderunt. Ac mihi ctiam liceat asscrere (id quod alii etiam multi, fide digni, testari mecum poterunt) Jolivium nostrum etiam ante Annum 1652, dum quaedam circa Vasa praeparantia indagaret, superius facta ligatura, inferiusque testiculum cum involucris mann tractaret, ut inde vasa targidiora redderentur, de re tali ne cogitantem quidem, primum Vasa etiam Lymphatica turgescere uidisse. Quae quidem hand ducta velim, ut laboribus semper laudandis, veletiam felici Barthohni uel Rudbeckii fortunae quicquam derogem, sed solum ut quod & fortuna, & laboribus Jolivii nostri debitum erat, & illi redderin. Ille vero, dum superstes manehat, de rebus fortuito inventis rixari nec viro prudenti, nec docto medico (675) dico dignum judicabat, nulla laborans invidia,quod viri tam docti, ejusdam felicis fortunae participes fuere; libenter citam agnosocbat corum industriam & fortunam ab omnibus laudandam esse; presertim cum in suspicionem ne venire quidem posset, ullum horum alteri inventionem clam erspuisse. Absit semper a viris doctis malitia & petulantia corum, qui veros rerum Inventores sugillant, & inventiones doctorum virorum, sedulo in re litteraria operam navantium, vel nihili faciunt, vel sibimet arrogant, vel aliis adscribunt. Interim homines,talibus animi vitiis laborantes, ubique fere grassantur, & cujasvis gentis viri docti, corundem ictibus feriuntur. Nostrates praecipue talia accepere verbera(si tamen verbera sint dicenda, quaerisu & dedignatione accipiuntur.)Circulatio Harvatana, res non casu, sed consilio, inventa, etsi sensuum evidentia confirmata,& oculis manibusq;quibusvis rei Anatomicae peritis, luce meridiana clarior exhibita; frequenter tamen verbosa Philosophia, & ventosis argumentorum machinis, turbata fuit. His vero spretis, immota mansit veritas. Interim alia ab invidia parantur arma, & inventum hoc nobilissimum cuivis potius,quam vero Inventori, adseribere multis placuit.Clarissimus Bartholinus,qui sua omnia, & aliorum multa quotidie publica facit,non mediocriter in Epistola 47. Centuriae secundae,Bogdano suo dicata,de talibus conqueritur injuriis: Sed tamen in epistola 26.Centuriae primae secretum nulli (uti ait)revelandum, toto communicat orbi; viz. Patrem Paulum Venetum,verum sanguinis Circulationis inventorem fuisse.Si defunctus Harveus defensione nostra nunc egeret, facile monstrare possemus, magnum & summe doctum Paulum ab ipso Harveo, (inter hos enim vetusta manebat amicitia) primam Circulationis notitiam (mediante Oratore Veneto, hic tunc temporis commorante) recepisse. Interim doleo sane, Venerandum Bartholinum,cujus doctos labores suspicio, & cujus senectutem veneror, ita candoris memoriam demisisse, ut futilem illam Bogdani epistolam 62. Centuriae secundae typis mandaret, in qua ille Medicos Londinenses injuriis petulantissimis insectatur. Peregrinus ille a Clarissimo Entio, & aliis nostratum, satis, fortasse nimis comiter exceptus fuit, sed dedignabantur viri docti, quaestiunculis ineptis tam tenuis Emissarii satisfacere; hinc iratum animalculum sibilando ingenium prodere caepit. Sed non est meum, calumniatores redarguere contumeliis litter ato orbi satis notum est, Philosophos & Medicos Anglic D d d d 2 (676) non multa inepta vel inconcocta divulgasse, nec corum adeo multos sc ipturiendi pruritu laborare. Verulamius, et Gilbertus, Philosophiae verae magna edidere Specimina; et Medici nostrates, Harueius, Glissonius, Entius, Whartonus, Willisius, et alii, res nonnisi demonstrativas utplurimum publicas fecere; nec festinando caecos parturiere catulos. Affirmandi sane arrogantiam, in rebus praesertim conjecturalibus, ubique, putem, vitavere, & (spero) vitabunt, temeritatemque fugient, satis gnari, quantis in tenebris laboremus. Obruitur vero, et tantum non pessundatur res-publica litteraria, dum popularis aurae aucupatores multi, nec veritati, nec humani generis commodo litantes, quotidie res suas insulsas, et male intellectas,fortasfe vix intelligibiles mundo protrudunt: unde nimis praecocia ingenia notionibus non intelligendis insanire videntur. Agyrtae vero, fumivenduli, et circumforanei,quasi de rebus nunquam assequendis certam haberent Scientiam, audacter de his pronunciant, atque insolentia et audacia, a Sapientibus semper irridenda, Veritatem et Scientiam sibi solis vendicant, quum nec quid sit scibile norint, nec quicquam veri sapiant. Interim vero, aestu quodam ignorantiae, in altam grandisonant is bujus dementiae admirationem plebs indocta rapitur. Pergat sane gens utraque, bona doctorum omnium venia, ubivis et in quovis decipi, et insanire, modo a Medicinae praxi abstineant, nec de humana pelle tam temere ludant. Per duo annorum millia, ab experientia adhuc crescit Medicina; at nulla fit inpraxi experientia utilis nisi summa adhibita ratione,et debite simul quibusvis collatis circumstantiis. Metuenda ergo sunt, quaecunque in medicinae praxi nova; et caute admodum cum illis Procedendum, donec evidenti et multiplici experientia, confirmata fuerint. Mihi enim non liquet, ulla remedia hominibus fuisse revelata; sed omnia ab experimentis diversimode factis, mutuo communicatis, simul collatis, et tandem a Viris doctis congestis, mundo tradira fuere.Hodierni vero novatores non erubescunt asserere, se magnum aliquod remedium novum, nec sibimet nec aliis antea no'um, jam nunc invenisse; et statim insignes ejus praedicant virtutes, a nemine tamen utplurimum percipiendas unquam. Seniores vero supientiores, et bene exercitati Medici, vix,ni fallor, credent, illum diu inter multos et multifarie agrotos versatum fuisse, qui audacter de peculiarium remediorum virtutibus, nunquam fallentibus, ad experientium provocat. Insurgunt tamen quotidie homines (677) mines quidam, qui re aliqua, ipsis fortasse nova, fortuito audita, vellecta, & male ut plurimum intellect a, eam statim novitatis solum causa in arctissimos recipiunt amplexus, phantasia diligenter fovent, & verborum fortasse sesquipedalium mangonio in molem aliqualem sufflare nituntur, & deinde supposititia haec pro suis mundo obtrudunt, & statim Authorum & Inventorum nomina usurpantes, minus doctos Tyronefque credulos in devios errores agunt. Sed aliter proculdubio agendum est illis, qui ad veram scientiam promovendam, operam strenue navant. Insulla & indigesta nen statim evulganda sunt, & diu etiam de rerum in lucem emittendarum veritate, certitudine & utilitate pensitandum. Si enim subacto judicio, quae typis sunt mandata, composita fuissent, viri literati non tanta librorum inutilium mole fatigarentur. His consideratis, Doctissime Oldenbergi, mea qualiacunque fuerint, vixtypis digna judicare possum. Etsienim per plus quam duo annorum lustra praeterita, diligenter in miscendis variis cum Animalium viventium sanguine liquoribus sudaverim, nec solum potulenta diversa, usque ad libras duas, in massam sanguineam infundi & misceri curaverim, sed etiam Emetica, Cathartica, Diuretica, Cardiaca & Opiata isto modo exhibuerim; provirili etiam eorum effecta notaverim, praeterea sanguinis etiam ipsius Transfusionem saepius tentaverim; agnosco tamen me de hujusmodi experimentorum utilitate multum adhuc dubitare. Nosti tutemet, doctissime vir, me ante quinque circiter abhinc annos horum experimentorum viria, Societati Regiae communicasse, cujus hortaiu ea typis tunc temporis mandare decreveram: sed dum alia hujusmodi experimenta repeterem, ut certius possem de eorum usu & utilitate statuere, varia saepenumero occurrebant phaenomena, quae me adhuc anxium tenent, talesne possint operationes tuto unquam ad morbos sanandos applicari. Veruntamen agnosco, me opinari hactenus, posse rei Anatomicae, & naturae sanguinis melius expiscandae, infusiones diversorum liquorum in venas animalium viventium, inservire. Putem insuper, Transfusionem sanguinis in magnis & subitaneis sanguinis profusion bus, ad vires subito instaurandas, fortasse mulium posse conducere. Tutemet obiscum vidisti, Vir Amicissime, animal larga sanguinis profusione fere exsangue redditum, & convulsiombus lethalibus plane moribundum, sanguine alterms (678) terius animalis, non ejusdem speciei, in illum transfuso, intra septem horae minuta, adpristinum & perfectum vigorem restitutum. Ex repetitis tamen experimrntis dubia mecum manent diversa, possinine morbi ulli ex Transfusionibus talibus sanari, vel etiam in aetate senili, juventutis vigor aliquatenus instaurari; specierumve vel individuorum ingenia vel dotes ita alterari, ut a nativis diversatandem evadant. Jam scimus, alterationes diversas, quas saepius in animalibus & corum sanguine, ex liquoribus variis infusis, factas observavimus; sed, ni fallor, ut aliquid in verum animalis commodum verti possit, illud, quicquid sit, quod cum massa sanguinea misceri debet, praeviam illam, in primis concoctionibus alterationem & difpositionem requirit, quaehoc aptum natum adtales usus reddat. Sed, Deo dante, promissa tandem exsolvam, & aliquas ex Observationibus illis, quas peregi, publicas faciam. Quod moram adbuc injicit, praeter negotia & statum vitae nimis valetudinarium, est, quod quaedam, quae de sanguinis Natalitiis primis, mihi observasse contigit, & quaedam etiam de variis ejus analysibus, ad aliqualem majorem certibudinem reducere velim: Polliceor quippe pauca illa, quae alii a me evulgatu digna judicavere, fore nonnisi facta & observata quaedam, perspicue & fideliter recitata; quaeque de iis ratiocinari ausus fuerim, ex evidentia sensus pro virili deducta. Caeterum, cum Tu ita velis, doctissime Vir, & quod ita fieri oporteat credas, fideliter Originem Transfusionis sanguinis, ut ea apud nos saltem se habet, enarrabo. Misso testimonio illo, quod a viro fide digno, & Regalis Societatis consorte, penes Te etiamnum reperitur, viz. Rever. Dominum Potter, Theologum insignem, triginta ab hinc annis, considerata Circulatione. Harveana, socio huic nostro & aliis viris doctis, saepius sanguinis Transfusionem proposuisse; Ego equidem, quae mihi ipsi hac de re certo cognita sunt, solum referam. Circa finem Anni 1656. aut circiter, Mathematicus ille insignissimus, D.D. Christophorus Wren primus infusionem variorum liquorum in Massam sanguineam viventium animalium excogitavit & Oxonii peregit. Anno sequenti, viz. 1657 idem mihi temporis, sanguinis naturam provirili inaaganti, quae ipse ficerat, etiam communicavit, ex quo tempore diligenter ad diversa hujusmodi experimenta facienda me accingebam: & inter alia, quae tunc temporis agenda decrevi, aquas, cerevisias cujusvis generis, lac, serum (679) serum lactis, juscula, vina, Sp. Vini, & animalium diversorum sanguinem, injicienda mecum statui. Et praeter fistulas alias, ad varias operationes adaptatas, quasdam Figurae tertiae in modum, factas habui, ut uno extremo in arteriam unius animalis immisse, altero in venam alterius, sanguis ab uno animali in alterum facilius transfundi posset: & ut docto cuivis, quod debitum est, reddam, D. Dr. Henshaw, etiam e Societate Regia, vel ante hoc, vel circa idem tempus (uti & egomet) incassum tamen, eadem methodo, sanguinis Transfusionem tentavit. Hinc fuit, quod cum in Regali Societate, inter, alia Experimenta (quod ex Archivis illius satis liquet) sanguinis Transfusio proponeretur, alii viri docti mecum opinabantur, exoperatione tali nil fortasse sperandum; atque ipsemet difficultates recitavi,quae mihi hanc operationem peragenti contigerant. Dehinc res denuo tentata, nobiscum non successit, donec Doctissimus & Exercitatissimus Anatomicus, D. Dr. Lower, Oxonii, Anno 1666. rem feliciter conficeret. Quo facto tutemet, sub ejusdem anni finem, totam rem cum operationis methodo, publicam fecisti. Anno sequenti, ex Gallia etiam de hac operatione audivimus. Fateor, me totum gaudio perfusum fuisse, quum certus redderer, fiduciam Gallicam illud aggressam esse, quod timor vel ignavia fortasse nostra, vix tentare quidem ausa fuerat. Scis, doctissime vir, quanto cum applausu Clarissimo Denisio assurrexi, qui non solum ingeniosissime talem experimentorum defensionem suscepit, sed in Hominibus etiam postea celebravit. At tanti mihi non videtur, Eruditum illum Gallum tam strenue & animose de prima Transfusionis sanguinis origine contendere; vel me etiam primam ejus Inventionem nobis ipsis vendicare. Tutemet, ni fallor, D. Oldenburgi, hunc Gallum in errorem duxisti. In Philosophicis enim tuis Transactionibus, Mense Decembri, Anno 1665. editis, ubi de origine Infusionis variorum liquorum in venas, rationem reddidisti, inquis; Sex ab illo tempore retro annis ad minimum, D.D. Christopherum Wren Infusionem ill am primum omnium tentasse. Nemo fortasse dubitabit, quin, si quis de hoc Experimento promovendo serio cogitaret, & de variis cum sanguine miscendis attente meditaretur, mixtio sanguinis diverserum animalium facillime tali meditationi sit occursura. Cum igitur Infusio, secundum calculum tuum, circa Annum 1659, invent a fuerit, & propositio illa de sanguinis (630) guinis Transsusione in aedibus Dn. Monmori facta dicatur Anno 1658. vel a Clarissimo Abbate Bourdelot, vel a docto Benedictino Roberto de Gabetts (de primo enim Propositore necdum convenit) facile quivis in illam duci potuit sententiam, quod Galliae experimenti hujus mentio prima saltem d beatur. Sed illa operatio, cujus in dictis illis Transactionibus mentionem fecisti, infusie scil. vini Emetici in massam sanguineam, per venam brachii servi cujusdam, in aedibus Legati alicujus peregrini, Londini tunc temporis commorantis, peracta, facta fuit Anno 1657. in aedibus Gallici Oratoris D. de Bourdeaux, adstante D. Colladon, Equite Aurato, & hodie Reginae Matri Medico Ordinario. Quodque multa talia experimenta eodem anno a nobis repetita fuerint, mecum multi viri docti testari possunt, quorum aliqua in aedibus Illustrissimi Marchionis Dorc striae peracta etiam fuerunt. Notatu etiam dignum est, quod tota illa methodus facilis D. Loweti, Transfusionis peragendae, Mense Decembri, Anno 1666. a Te edita fuit, & non nifi mense M rtii anni sequentis de tali operatione e Gallia andivimus. Verosimile ergo, ni faller, videtur palmam hujus inventionis (si modo palmam mereatur) Anglis quam Gallis potius deb ri. Caetera, libenter scirem, quibus rationibus ductus Romanus ille doctissimus Manfredi judicarit, hanc inventionem in Germania primo conceptam fuisse. Nobis enim adhuc nihil omnino occurrit, quod vel in minimam ejusmodi suspicionem ducere potuerit. Tribus vel quatuor abhinc annis Major quidam, Medicus Hamburgensis, schedis quibusdam publice emissis persuadere orbiliterato nisus est, se ante biennium de tali re cogitasse. Sed proculdubio male bac de re edoctus fuit vir Eruditus,& nimis festinanter suas propalavit cogitationes. Dicit enim, se audivisse,talem operationem, viz. exhibitionem Medicamenti Cathartici per infusionem in venam coram Principe quodam Palatino in Germania peractam fuisse; cum revera hoc a me in aula nostra Regia coram Celfissimo Principe Palatino, Ruperto, praestitum fuerit, unde postea facile Germanis potuit communicari. Praeterea, ni fallor, exipsis ejusdem scriptis satis liquet, illum tunc temporis tale experimentum ne tentasse quidem. Si ego memet novi, tantum abest, ut aliis debitas eripere laudes velim, vel aliena Mihi aut Nostratibus arrogare, ut mea potius aliis concederem. Quin si penes me praeclara aliqua inventa (681) venta viri jam mortui, nulli nota, manerent, mortuo sane quae ipsius cront, redderem, & Manibus ejus debitos honores deferrem. De hac re etiam, nisi te hortante, altum egissem silentium, nec adhuc ejus Inventionem tanti judico, ut de ejus origine rixas cum ullo inire velim. Rem fideliter, temporum secutus ordinem, enarravi; etsi ante id tempus monstrare quis possit, de tali re se cogitasse, sint & illi etiam quas meruit laudes. Hoc tamen audacter assero, Nos in Anglia Inventionem hanc a nullo accepisse peregrino. Si igitur Epistolam hanc in publicum mittis, cave Tibi, D. Oldenburgi; nam hac de re numquam serram reciprocabo. Denique, quoniam Tuita vis, tibi etiam mitto figuram vasorum deferentium & vesicularum seminalium, sicut illa ab Exercitatissimo Lowero & a me ipso e corpore humano exercta fuere, quaeque, ut tutemet nosti, adhuc arida & inflata a mecum manent. Gratulor Doctissimo Regnero de Graaf, vel potius mihimet, quod eandem veritatem, ni fallor, invenimus & asserimus: communio enim illa vasorum deferentium cum vesiculis seminalibus ita manifeste se prodit, ut illi, qui per syphonem liquores aliquos in vas deferens injici curraverit, ne guttula liquoris injecti perforamen in urethram exire videatur, priusquam extremum superius vesicularum seminalium attigerit. In Angulo enim A. ita communio ista construitur, ut vesiculae seminales prius totae impleantur,, quam liquor ullus in urethram possit exire. Agnosco etiam, per duo foramina semen in uretham injici, sed vix doctissimo viro possum concedere, unam solummodo esse materiam seminis: si enim Testis, Mechanica structura, colore & substantia ab Epididymide differat, sicut Epididymis a Parastata; si etiam in his succi diversi & substantia & colore inveniantur, diversae proculdubio seminis materiae in illis conficiuntur. Quod asserit etiam cum illo Doctissimus Van Horne; viz. Testis substantiam non esse nisi conglomerationem aliquam quorundam quasi funiculorum, vel potius vasorum minutissimorum; non solum hoc jam dudum constabat Nobis; sed jam ante etiam Celeberrimo Riolano & aliis. Addam quoque, ope Microscopii funiculos istos videri ubicunque per minutissimas glandulas transire; unde ~ Pultaceae cujusdam substantiae refert testis. Tametsi vero in aliqualem longitudinem funiculi bi protrahi possint, totam taEeee men (682) men ejus substantiam, quasi lanam factam, e fuso explicari posse, nunquam adhuc potui experiri. Sed de his in praesentiarum satis. Dixi ea, ut ipse scias, & sciant etiam Doctissimi illi viri, (si modo ita tibi visum fuerit,) Medicos Anglicanos non omnino in Anatomicis feriari. Brevi, Deo volente, observationes nostras de Partibus generationi dicatis, una cum illis, quas per annos aliquot de Hominis Generatione observavimus, non solum in abortibus, primo, secundo, tertio, & quarto impraegnationis mense; factis, sed in cadaveribus etiam mulierum diversarum impraegnatarum dissectis: Ni fallor, a primis quatuordecim diebus (testibus quibusdam fide dignissimis adstantibus) usque adseptimum & octavum mensem. Fortassis Epistolae Limites sum egressus; interim quod tam prolixe te interpellaverim, tutemet in culpa es, & debito hoc supplicio culpam Luis; uti & ego, quod tam tarde haec Tibi miserim, severa satis supplicia perferam, si publicam hanc Epistolam feceris. Vale. Explicatio Figurarum, quarum fit in hac Epistola mentio. Figura I. exhibetur Pars Vasis deferentis, cum vesicis seminalibus unius lateris; sicut in Corpore, antequam execta illa fue e, appa ebant. A. Angulus Communionis. B. Extremum superius Vesicularum seminalium. C. Vas deferens, ubi Syphonem parvum ~ D. Foramen apertum in Urethram. a a a. Pars vasis Deferentis. b b b. Vesiculae seminales. c c c. Ductus a Vesiculis in Urethram. Figura II. repraesentatur pars vasis deferentis cum vesiculis seminalibus alterius lateris, sicut execta, inflata & arida asservatur, ut in Fig.I. notant literae. Some Trans:No 35. Fig.I. C Fig.II. a C a Fig. III. a a B B b b b b A a b a A b c c c c D D 