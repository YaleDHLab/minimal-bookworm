XXVIII. Commentarius de indole Electrica Turmalini, auctore Torberno Bergman, Mathematum & Philosophiae Naturalis ad Reg. Academiam Ups. adjuncto, Academiae Imper. N. C. Academiae Reg. Scientiarum Stockholmensis & Societatis Regiae Londinensis membro. C U M circa finem anni praeteriti quinque selecti turmalini, ab Academia Regia Scientiarum Stockholmensi nuper adquisiti, in meas inciderent manus, venia illustris hujus Societatis varia hisce institui tentamina, ut singularium horum lapillorum naturam, si fieri posset, penitius expiscarer. Fateri vero convenit, me parum successus sperasse, postquam celeberrimi nostri aevi physici, AEpinum loquor & Wilsonum, turmalinum adtentione, viris hujus ordinis propria, scrutati suerant. Et sane, si res esset dijudicanda ex numero scriptorum admodum parvo, Read Nov. 20, 1. 1766. Philos.Trans.Vol.LVI.TAB.XII~p.237 A ~ ~ 0 0 IX 0 + 0 VIII VII ~ ~ F I G VI B H E A I D V IV III + K C M L J.~ ~. [237] parvo, etsi indoles eorum electrica dudum ante novem innotuerit annos, in eam facile incidissem opinionem, tales lapides ex Indiis minori molestia comparari, quam novi quid iisdem inveniri. Ast dissensus memoratorum physicorum cirea nonnulla experimenta fecit, ut non omnem objicerem spem. Omnia instituta tentamina enumerare tanto minus necessarium duco, cum non tantum haec singula, sed etiam reliqua antea nota, ex unica simpliceque dependeant lege generali. Antequam vero hanc explico, ipsi turmalini breviter sunt describendi. Praeterea, quidquid Domini AEpinus & Wilson de eorum proprietatibus scripserint, in sequentibus pro notis pono, ne longo anfractu circumscribatur disquisitio. II. Primus & maximus coloris est fere nigri, tenues vero pellucidique margines refescunt. Alterum latus est planum,alterum convexum arteque in triangula divisum, uti T A B. XII. Fig. 1. monstrat. In utroque ex modo descriptis lateribus unus est polus. Sub itinere margo paulum distractus fuit, & granum quartsi, adhuc in fractura remanens, fragilitatis caussam indicat. Damnum hinc magnitudini illatum habitus solertissimi mineralogi, Domini Rinman, refarcivit, quippe qui particulis divulsis talia instituit experimenta, ut in regno minerali mirando huic lapidi conveniens adsignari queat locus, quod, quantum scio, nemo prius tentavit. De hoc vero plura adferre, a praesenti scopo foret alienum. Secundus paullum minor, fusco flavescens, ab utroque latere aequalis & similis figurae 2. Poli sunt oppositi in margine laterali, radiique lucis, ab altero in alterum, transire nequeunt lapillum in omni alia directione pellucidum. Tertius [238] Tertius parvus & tenuis adhuc dilutioris est coloris. Poli in lateribus oppositis sunt siti, ast hic aeque ac quintus in eo a reliquis differt, quod totus sit pellucidus Fig. 3. Hi tres e Ceylona apportati, & quantum scio omnes ex hac insula in Europam translati, colore flavescente praediti fuerunt, licet magis minusve nigri fuerit admixtum. E contrario in Brasilia (ab aequatore austrum versus aeque circiter distante, ac Ceylona in hemisphaerio boreali) reperti turmalini, alios induunt colores. Rubros, virides & caeruleos vidi, forte etiam aliter tincti occurrunt. Quartus viridis est, cujus latera Fig. 4. monstrat. Quintus cyaneus, totus pellucidus, polos in lateribus oppositis possidet. Vide Figuram 5. Praeterea rudes quoque habui, virides & caeruleos, nulla arte mutatos. Hi crystallos prismaticas multorum laterum referunt, &c, quod rarum est, non tantum angulos prominentes, sed etiam inflexos habent, uti ex sectione unius in Fig. A. adparet. Similem & regularem figuram non servant, sed aliis plura, aliis pauciora latera. Pyramides terminales si adfuerint nescio; omnes saltem erant abruptae, cum in meas pervenirent manus. Omnes in eo luculenter conveniunt, quod poli extremitates columellarum occupent, quodque in hac directione, seu secundum longitudinem, perfecte sint opaci. LEX [239] LEX FUNDAMENTALIS. III. Cujusvis turmalini alter polus dilatatione electricitatem adquirit positivam, contractione negativam; alter vero contrariam habet indolem, adeo ut contractione fiat positivus & dilatatione negativus. Dum pororum capacitates minuuntur, turmalinum in statu contractionis esse dico. Status vero dilatationis adest, dum eorundem amplitudines augentur. Sint ABN & ABLM (Fig.6.) duo media, quorum alterutrum e. g. ABLM sit calidius. Turmalinus temperie medii AL praeditus, in eo nulla electricitatis signa exserit, intret vero alterum frigidius, mox pori contrahuntur & lapillus fit electricus, idque hoc modo, ut alter polus fiat +, alter -. Postquam vero heic differentiam caloris plene amiserit, omnia cessant phaenomena electrica. Si vero jam in calidius remigret, iterum fit electricus, ast dilatatione, & quidem contrario modo, adeo ut polus in priori casu +, heic fiat -, autem +. Hanc vim similiter retinet usque dum pororum capacitates calori medii fuerint adaptatae. Haecce propositio explicata adeo est faecunda, ut illa posita, omnes quotquot mihi notae sunt proprietates electricae, turmalino in specie competentes, ex hac fluant, corolariorum instar, ex theoremate fundamentali. Phaenomena frictionis huc non pertinent, quippe quae turmalino cum multis aliis communia. IV. Quae ex lege fundamentali prono, ut aiunt, alveo deduci queant, jam examinanda. In genere patet, nonnisi quinque variationes esse possibiles; aut enim 6 alter [240] alter porus est (+) & alter (-) aut (+) (+) aut (-) (-) aut (+) (~)* aut (-) (~) Hae tamen omnes variationes tribus comprehendi possunt casibus. (+) (-) V. Casus primus duplici probari potest modo, & calore & frigore. Si turmalinus liquidis ebullientibus, carbonibus ardentibus, vel alio quocunque modo aequaliter calefactus, in aere frigidiore examini subjicitur, in statu contractionis invenietur. Heic adnotasse juvat electricitatem turmalini, aqua fervida extracti, calori non esse adscribendam, nam illa vis, quae primis momentis intra aquam generatur, mox destruitur, partim medio ambiente, partim eam ob caussam, quod cito fixum nanciscatur aquae calorem. Extractus igitur lapillus initio nullam possidet electricitatem, sed sub voluminis contractione paucis minutis secundis comparat. Metallis calidis impositus, e camera frigidiore in calidiorem translatus, vel quocunque alio modo volumine auctus, reperitur in statu dilatationis. Frigore artificiali rite & prudenter adhibito, statum vel contractionis, vel dilatationis prolubitu provocavi. (+) (+) (-) (-) VI. Ut turmalinus eandem ubique nanciscatur electricitatem, alter polus contrahi debet, dum alter dilatatur. Experientiam consulamus. * Statum naturalem voco, dum nulla adsunt electricitatis signa, eumque designo ~. Teneatur [241] Teneatur alter polus juxta candelae flammam, dimidio circiter minuto, magis minusve pro crassitie lapilli (Fig. 7.). Si dein exploretur, uterque polus eam possidet electricitatem, quam polus calesactus in statu contractionis adquirit. Ratio haec est. Quia alter polus magis calefit, necesse quoque est, ut e flamma remotus magis contrahatur, quam alter, qui parum vel nihil caloris obtinuit. Hinc calor, quem interiores particulae nactae sunt, alterum polum versus (seu non calefactum) cogitur, eodem fere modo ac faber calorem fundum versus aqua pellit, qua carbones adspergit. Polus igitur non calefactus parvo temporis spatio dilatatur, dum alter contrahitur, ideoque eandem uterque monstrat vim (~ 3.). Ast haec poli non calefacti dilatatio non diu potest durare, ideoque cito contrahi incipit, & phaenomena casus primi oriuntur. VII. Ex hoc fundamento celebratissimorum physicorum, Wilsoni & AEpini litem componendam esse persuasus sum. Experimentum Wilsonianum, sectione praecedente explicatum, rite institutum semper succedit; si vero alter polus diutius vel fortiori, quam par est, exponatur igni, calor tanta copia penetrat, ut lapillo a flamma remoto, oppositus quoque contrahatur, non obstante particula caloris interni illum versus pulsi; & per se patet tunc prodire casum primum. Forte tali modo Domino AEpino phaenomena casus secundi effugerunt, quam suspicionem magnitudines quoque turmalinorum, quos adhibet physicus Petropolitanus, confirmant. Carbonibus ardentibus prudenter adhibitis phaenomena Londinensia aeque seliciter prodeunt. AEpiniana tentamina fortioribus mutationibus producuntur, & iisdem principiis luculenter congruunt. VOL. LVI. I i Polus [242] Polus enim carbonem ardentem primo tangens, & mox vitro vel laminae metallicae impositus, ex novo contactu vehementius contrahitur, quam in aere ejusdem temperiei, in ratione majoris soliditatis, adeoque oppositus non potest non calore, illum versus ruente, magis dilatari. Quomodo vero tandem statum contractionis induat, antea dictum est. Nulla igitur est pugna inter experimenta Petripolitana & Londinensia. Solus in explicatione consistit dissensus. Ambo in caloris inaequali distributione causam quaerunt. Haec inaequalitas revera quoque adest, sed ex adductis in aprico est, illam pro circumstantiis protei instar varias induere species. (+) (~) (-) (~) VIII. Ut casus tertius prodeat, hoc est ut alter polus sit vel +, vel -, alter vero nullam prodat electricitatem, polus electricus juxta legem fundamentalem contrahi vel dilatari deberet, altero manente immutato. Hoc difficulter experimento monstratur, modo vero sequenti quodammodo mihi satisfeci. Alter polus laminae metallicae, pede vitreo instructae, imponatur, & oppositus indusio tegatur metallico, ex quo columella extremo rotundato surgit, alii ex lamina, uti Fig. 8. indicat, respondens. Hisce ita praeparatis, metallum candens laminae imponatur, quo polus hanc tangens momento fere eundem caloris gradum accipit & per aliquot minuta conservat. Hinc lamina hoc tempore vix ullam prodit electricitatem, dum interea indusium vivacissima dilatationis edit signa. Turmalino quodam rudi hoc facilius praestavi, nam columnae longitudo fecit, ut alterum extremum calefacere potuerim, alterius statu naturali manente immutato. IX. Allata 4 [243] IX. Allata sufficienter evincunt, phaenomena electrica turmalini, quam satis, unicae simplicique convenire legi, adeo ut proprietates, quas hucusque physicorum solertia detexit, & forte exhaurivit, paucis comprehendi possint lineis. Si ubique naturae operationes aeque feliciter ad caussas proximas revocare liceret, prolixi phaenomenorum catalogi in minimam cito redigerentur molem, effectus continentem principales. Ut huc perveniamus, hoc opus, hic labor. X. Unicum addam experimentum, contrarias electricitates, me judice, luculenter demonstrans. Scilicet capsulam metallicam, manubrio vitreo donatam (Fig. 9.) aqua fervida implevi, eique turmalinum injeci. Lapillus heic statum dilatationis adquirit, sed nihilo minus capsula ne minimum quidem electricitatis signum prodit. Si negativa, nonnisi debilior positivae gradus esset, earum summa in praesenti casu sine dubio foret conspicua. I i 2 