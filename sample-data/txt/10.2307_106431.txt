[462] XXX. Sitodium incisum et macrocarpon, ususque fructuum qui exinde nascuntur, descripta a Carolo Petro Thunberg, M. D.; communicated by Joseph Banks, Esq. P. R. S. Read May 13, 1779. A U C T O R E S, qui descriptionem dederunt hujus arboris vel fructus ejus, quantum scio, pauci sunt. RHEEDE, HENR. in Horto Malabarico, Amst. annis 1678 et seq. fol. macrocarpon describit. RUMPHIUS, GEORG. EVERH. M. D. et medicus Amboinensis annos ab hinc octoginta, utriusque speciei historiam dedit, quae invenitur in Herbario Amboinensi, a Prof. LAUR. BURMANNO, annis 1741 seq. publici juris facto. ZANONIUS, JACOB. in Historia stirpium rariorum, Bonon. 1742, fol. macrocarpon memorat. HAWKESWORTH, JOHN, Voyages round the World, Lond. 1773, vol. III. 4~, incisi mentionem facit. ELLIS, JOHN, fructum hujus descripsit anno 1775, in a Description of the Mangostan and the Bread-fruit, Lond. 4~. FORSTER, Sitodium incisum et Macrocarpon descripta. 463 FORSTER, JOH. REINH. et GEORG. in Characteribus generum Plantarum, p. 101 et 102. tab. 51. Lond. 4~. 1776, descriptionem genericam et figuram dederunt. Ego, anno 1775, Bataviae Indorum commoratus, arbores hasce characteribus botanicis descripsi et ad genus secundum sexuale systema reduxi, quae descriptio sub nomine Radermachiae incisae et integrae in actis Stockholmiensibus, anno 1776, p. 250. invenienda est. Eodem anno, 1775 scilicet, semina S. macrocarpi misi ad hortum medicum Amstelodamensem. Postea redux e Japonia, anno 1777, plantas minutas vivas utriusque speciei plantatas ad eundem hortum e Batavia transmisi. Deinde in Europam anno 1778 ipse revertens insignem numerum mecum duxi e Ceilona, tam plantarum utriusque speciei vivarum, quam alterius speciei seminum, quae pluribus modis conservare studui, scilicet: 1~, In chartulis, quae theca includebantur, et aliquando aeri in umbra exponebantur. 2~, In lagenis vitreis bene obturatis. 3~, In cera. 4~, In arena sicca. Ultimae hae duae methodi optimae fuerunt. Praeterea 5~, Sub ipso itinere singulis mensibus semina terrae mandavi, ut sensim excrescere possent sub vario caelo et vario anni tempore. P p p 2 SYNONYMA 464 Sitodium incisum et SYNONYMA varia, quibus insignitur hoc genus a variis nationibus et variis in locis, sunt sequentia: Cingallis, Herreliga. Mallabaris, Plapallam, Tsjakamaram, Pilau. Malais, Succong, Tjampeda, Tsjampedaha, Nanca. Portugallis, Jaka, Jaccas, Jaqua, Jaqueira. Hollandis, Syrsack, Schoosack, Schrootsack, Broodboom. Anglis, Bread-fruit Tree. Botanicis, Soccus, Saccus, Radermachia, Artocarpus, Sitodium. Descriptio generica. FLORES MASCULI. Cal. nullus. Spadix cylindricus vel subclavatus, sensim incrassatus, floribus undique tectus. Cor. Petala duo, oblonga, concava, obtusa, villosa, filamentum includentia. Stam. Filamentum unicum intra singulam corollam, filiforme, diaphanum, corollae longitudine. Anthera pyramidalis. FLORES FEMINEI. Cal. nullus. Pericarpium ovatum, germinibus tectum. Cor. nulla. Pist. Macrocarpon descripta. 465 Pist. Germina convexa, frequentissima, sexangulata. Stylus filiformis, persistens. Stigma unum vel duo, capillaria, revoluta, lineam longa. Peric. Bacca ovata, muricata, carnosa, multilocularis. Semina multiplici serie imbricata, ovata, oblique triquetra, carne molli involuta. Character genericus. ~ Cal. 0. Corol. dipetala. ~ Cal. 0. Corol. 0. Styl. 1. Bacca multilocularis. Habitatio insularis ut in Ambona, Banda, et aliis Moluccis, Sumatra, Java, Ceilona, Maldivicis aliisque. Descriptio specifica. 1. S. incisum, foliis incisis; ramulis floriferis. Soccus lanosus. Soccus capas. RUMPH. Herbar. Amboin. P. I. pag. 110. tab. 32. Soccus granosus. Soccun bidji. RUMPH. Herb. Amb. P. I. pag. 112. tab. 33. Soccus silvestris. Soccun utan. RUMPH. Herb. Amb. P. I. pag. 114. tab. 34. Bread-fruit. HAWKESWORTH'S Voyages, vol. II. p. 80. tab. No 11. Radermachia 466 Sitodium incisum et Radermachia incisa. Ego Act. Stockholmens. anno 1776, pag. 253. Malais. Tjampeda, Nanca bibulang, Succong, Succon radja, Succon timbul. Hollandis, Bataviae. Schoorsack, Syrsack, Broodboom. Ceilonae. Syrsack, Maldivische Syrsack. Crescit species haec sponte in insulis Ambon. Banda, et aliis Moluccis, in Java in et circum urbem Bataviam satis vulgaris, in insulis Maldivicis alibique; culta in Mallabaria ut Surattis, ad promontorium Comorin; in Coromandelia ut Sutucorin, Tranquebariae, Nagapatnam; inque Ceilona circum Colombo, Gale, Maturam, Jafnam, Trinquilimale, in insulis Marianis, &c. Floret fructusque maturos profert, bis in annum, primis octo mensibus. Caulis arboreus, erectus, crassitie hominis, altitudine quinqueorgyali. Rami fastigiatim oppositi, subverticillatoquaterni, patentes. Ramuli subverticillato-quaterni, floriferi. Folia alterna, petiolata, oblonga, supra medium profunde incisa, 9-lobata, integerrima, villoso-scabrida, patentia; supra viridia nervis pallidis; subtus pallida; bipedalia, pedem lata; juniora plicata, minora, viscida. Petiolus crassus, subtriqueter, villosus, pollicaris. Stipulae juniora folia involventes, duae, sessiles, lanceolatae, 1 acuminatae, Macrocarpon descripta. 467 acuminatae, concavae, integerrimae, intus glabrae, extus hirsutae, deciduae, palmares. Flores in ultimis ramulis, masculi et feminei distincti in eodem ramulo, pedunculati. Pedunculus subteres, villosus, erectus, bipollicaris, crassitie digiti. Spadix spithamaeus, cernuus, deciduus. Pericarpium magnitudine capitis infantis, sterile vel seminibus sterilibus farctum. 2. S. macrocarpon, fol. indivisis trifidisve; caudice ramisque floriferis. Tsjakamaram. R E E D E, Hort. Malabar. P. III. pag. 17. tab. 26, 27, 28. Saccus arboreus major. Nanca. R U M P H. Herb. Amboin. P. I. p. 104. tab. 30. Saccus arboreus minor. Tsjampadaha. R U M P H. Herb. Amboin. P. I. pag. 107. tab. 31. Jaca. Z A N O N. Hist. Stirp. rarior. pag. 127. tab. 90, 91. Radermachia integra. Ego Act. Stockholm. anno 1776, pag. 254. Malais. Tsjampedaha, Nanca, Nanca bubur. Portugallis. Jacca sive Jaccas. Hollandis. Syrsack, Scoorsack, Schrootsack, et Broodboom proprie. Crescit 468 Sitodium incisum et Crescit sponte in insulis Moluccis, Ambon, Banda, aliis; in Java parcius, Sumatra, Ceilona vulgaris, Coromandelia, Tranquebaria, inque promontorio Comorin. Floret fructusque bis in annum, primis octo mensibus, sensim profert. Caulis arboreus, erectus, crassitie humana, quinqueorgyalis et ultra. Rami alterni, patentes, ramulosi. Ramuli alterni, iterum ramulosi, villis longis rigidis hirsuti. Folia alterna, petiolata, ovato-oblonga, obtusa cum acumine obtuso, obsolete serrata, indivisa, nervosa; supra laete viridia, laevissima; subtus pallidiora, pilis rigidis hirsuta; patentia, spithamaea. Juniora evidenter dentata sunt, qui dentes in adultis evanescunt. Petiolus subtriqueter, glaber, pollicaris. Stipulae ut in priori. Raro folium unum alterumve incisum. Flores masculi et feminei in caule vel ramo eodem distincti. Pedunculus vel simplex vel ramosus, pendulus, pollicem crassus, pedalis. Pedicelli tres, quinque vel plures, digitum crassi longique. Spadix digitalis, erecto-patens. Pericarpium magnitudine insigni, pondere 30 librarum et ultra, fertile, adeo ut omnium baccarum facile maxima haec sit. Semina magnitudine tripla et quadrupla Amygdalarum, saepe 200 usque 300, ovato-oblonga, altera Macrocarpon descripta. 469 altera extremitate acuta, altera obtusa, parum complanatis lateribus. Observationes in genere circa utramque speciem. Arbor tota, rami fructusque abundant succo lacteo albo, fibroso et tenacissimo, qui sine oleo ablui non potest. Crusta extima fructuum coriacea est, tuberculis undique hispida et muricata; hac ablata semina in conspectum veniunt, quae carne et variis tunicis circumvolvuntur. Primum inter semina deteguntur lamellae albae, carnosae, tenues, lineares, femina distinguentes. Deinde fingulum femen circumvolvitur tunica carnosa, striata, immatura alba, matura flava, fapida, molli. Postea observantur duae tunicae tenues et seminibus magis propriae, quarum exterior alba et siccatione secedens, interior brunnea; hae duae conservari debent in seminibus plantandis. Media columna in fructibus parvis valde crassa est, quo vero magis fructus accrescunt et maturantur, eo haec tenuior evadit. Utriusque speciei fructus, dum maturus est, odoris paululum ingrati et fere nauseosi est, licet interiora delicata sint. V O L. LXIX. Q q q Si 470 Sitodium incisum et Si pluviae cadant tempore florescentiae, pericarpia parva putrefacta decidunt et parca tunc erit messis; si vero aetatem quindecim dierum dudum attigerint, pluviae vix amplius nocent. S. incisum longe vulgarius est insula Java, macrocarpon vero in Ceilona, ubi illi praefertur tam ob gratiorem saporem, quam ob insignem suam magnitudinem. S. macrocarpon propagatur seminibus, quae facile excrescunt; incisum vero, quod sterile est, radicibus sub ipsa superficie terrae plantatis. S. incisum optime colitur tam in humo arena mixta quam in terra argillacea; macrocarpon vero amat argillam humo mixtam. Flores fructusque primos S. incisum profert tertio quartove anno, macrocarpon vero anno quinto vel sexto: utrumque perennare dicitur annos 100 usque 150, semper fructiferum. S. incisum fructus suos profert in ipsis extremitatibus ramulorum, macrocarpon vero in ipso trunco et majoribus ramis. Observationes circa S. incisum. Species haec longe communissima est in orientalibus regionibus Indiae Orientalis. In Ceilonam, Mallabariam, et Coromandeliam allata fuit et radicibus propagata. In insulam Ceilonam primum ab incolis Maldivicarum insularum, qui quotannis naviculis adveniunt, annis 1727 vel Macrocarpon descripta. 471 vel 1728 allatae fuerunt radices et plantatae intra Castellum juxta templum in horto domus proximae. Duas has arbores proceras ipse vidi, e quibus in Ceilona plurimae aliae, magna copia propagatae sunt. Ob hanc rationem hodie adhuc ab Hollandis arbor Maldivica (Maldivische Syrsack) appellatur. Radices plantatae primum post spatium duarum, trium vel plurium mensium mihi inceperunt prima germina emittere, licet sub sirio ardente et intra tropicos plerumque navigans qualibet fere vespera aqua non pauca irrogaverim. Semina hujus magnitude dupla pisi circumdantur carne tenuissima et delicata, sed sterilia sunt nec plantata excrescere volunt. Observationes circa S. macrocarpon. Radices amant superficiem terrae sique alte sub terra imposita sepeliuntur, arbor emori dicitur, praecipue ab humo pingui. Dum fructus maturare incipiunt, comeduntur a Sciuro palmarum atque Corvis, si non ab horum insidiis praeservantur. Sciurus palmarum primus plerumque est qui vulnus infligit, et apertura ab illo facta adveniunt Corvi, illum fugantes quodque superest fructus comedentes. Fructus varios trunci et ramorum maturos ponderavi, qui plerumque 30 et 35 librarum pondere fuerunt. Q q q 2 Nar472 Sitodium incisum et Narratum mihi fuit a variis fide dignis, quod ipsae radices infra superficiem terrae interdum fructus proferant, qui sub maturatione terram divellunt et adeo ponderosi saepe evadunt, ut a duobus servis portari debeant singuli, hique fructus maxime delicati aestimantur. Accidit interdum, ut fortioribus ventibus dejiciantur fructus ponderosi, dum valde grandes e tenui et non satis forti pedunculo dependent. Dum valde grandes evadunt fructus et aliquot eidem insident pedunculo ut tres, quinque vel plures, tunc plerumque corbes ex foliis cocos confectae subponuntur, ne ab hostibus suis supra memoratis laedantur, nec pericarpia adhuc immatura, prae pondere rupto pedunculo, decidant et ne noceant invidi oculi, unde fructus decidunt, ut superstitiose credunt. Duobus vel saltem tribus mensibus fructus suos maturat haec species, dumque primi fructus maturi sunt, iterum florere incipit. Ceilonenses triplici nomine insigniunt hos fructus, prout illis utuntur varia aetate et prout magis vel minus maturi sunt. Pollos audiunt, dum adhuc parvi magnitudine ovi Struthionis, et immaturi sunt, aetate dimidiae vel integrae mensis; hoc quoque nomen tribuitur fructibus S. incisi in genere. Herreli, dum semimaturi sunt, magnitudine cocos unius cum dimidia. Caro seminum 3 tunc Macrocarpon desoripta. 473 tunc adhuc alba, lactescens est, nec sine praeparatione edulis. Warreka, dum plenam fructus maturitatem attigerunt; caro seminum mollis, dulcis, flava et sine praegressa praeparatione edulis et delicatissima est, licet dulcedo aliquantum nauseosa sit. Maturitatem minorem vel majorem concludimus ex mollitie et sono, quem digitis pulsatus fructus plus vel minus obtusum edit. Pollos dissectus in aere rubescit et adstringens est, sed coctus iterum albescit. Distinguunt quoque nonnulli fructus in duplicem varietatem, scilicet nucleis duris et mollibus: e mollibus conficitur Fios. Haec species in Ceilona vulgatissima est et spontanea, Cingallis pauperibus, qui nihil vel parum oryzae possident, maxime necessaria et insignis utilitatis, dum fructum cum pauxillo rasurae Cocos vel cum rasura Cocos et oryzae parum comedunt. Mos obtinuit in Ceilona semina hujus cum humo et aqua mixta in discisso Cocos externo involucro serere, ut germinent, antequam in hortis plantentur. Licet haec species per totum fere Orientem crescat, nullibi tamen locorum vel majores vel ponderosiores fructus vel delicatiores profert, quam quidem in insula Ceilona et quibusdam Mallabariae regionibus, ut ipse non modo observavi oculatus testis, sed et in antiquis peregrinatorum scriptis adnotatum inveni. USUS. 474 Sitodium incisum et USUS. Lignum paucorum annorum, nimis lactescens adhuc, ullius vix usus est. Cum vero arbor 20 vel 30 et 40 annos attigerit, adhiberi potest lignum pro vario usu in construendis domibus, pro laminis, trabibus; in construendis naviculis, ubi injurias aquae et aeris 30 annos et ultra perdurat; in fabricandis sellis, scamnis, cistis, caeteris. Lac arboris inservit pro capiendis psittaccis et aliis avibus, dum instar visci inungitur arborum ramis. Fructus autem praeprimis est, qui generi humano tantae utilitatis est, vel sterilis vel seminibus farctus. Bacca, dum omnino matura est, scilicet S. macrocarpi, carnem habet semina obvestientem, mollem, flavam, dulcem et delicatam, quae sine ulla praeparatione praegressa vel sola editur vel cum oryzae pauxillo, et optime sapit. Haec caro in duas vel tres partes discissa cum oleo recenti Cocos assata quoque comeditur. Bacca utriusque speciei, dum adhuc immatura est, id est Pollos et Herreli, variis modis praeparata nutrimento inservit. Ingreditur praeparationem Currii Caldu, Currii seco, Niembelae, Lixationis cum lardo, Pollos tjundido, fricadellarum, Pollos assati, Empade, Pei et hinc, in futuros usus, exsiccatur fructus. Pauperes Cingalli sequenti modo fructus e S. inciso Macrocarpon descripta. 475 ciso et e S. macrocarpo exemtis seminibus, praeparatos adhibent. Omnia cultro in tenuissimas et minutissimas partes conscindunt, cumque Cocos raspato <inferred>ad</inferred> supra lapidem contrita vel sola comedunt vel cum additis Capsicis, sale et Allio. Mos quoque Hollandis in Indiis est, Pollos utriusque speciei in tenues lamellas concisum cumque oleo fortiter assatum comedere, juxta potum Theae. Hae lamellae tenues aliquando etiam lixantur cum carne et jusculo gallinarum. Nuclei vel cum tunica sua carnosa, vel cum toto fructu, vel soli pro nutrimento adhibentur ut in ferculis variis, fructu cocto, Pollos tjundido, confectione seminum, Fios placentulisque. Nuclei mundati etiam soli eduntur tam a ditioribus quam a pauperibus, cocti vel assati. Cocti plerumque a pauperioribus cum Cocos raspato et sale comeduntur. Ditiores interdum hisce in quatuor plerumque partes concisis et passulis mixtis vel porcos juniores vel anseres assatos, loco Castanearum, implere sciunt. Usus, quos habent medicales nuclei, tanti quidem non sunt; nihilo tamen minus Javani exinde cum lympha Cocos emulsionem parant, quam Diarrhaeis laborantibus propinant. Omnibus itaque prioribus, quae homini alicujus utilitatis esse possunt, pro nutrimento et alimento adhibitis, caetera tamen ut inutilia non abjiciuntur, ut cortex fructus externus, 476 Sitodium incisum et externus, lamellae paleaceae, quae semina circumstant, tunicae nucleorum et columna media; sed haec in minutas partes conscissa et cocta, suibus, qui avide devorant, apponuntur. E columna media discissa, parum cocta et in aceto macerata Atjar conficiunt. Atjar (Pickles) vocant omne, quod aceto forti conservatur et pro condimento ciborum inservit. Ex pollos quoque Atjar fit, dum antea decorticatus et coctus aceto inditur. Descriptio fercularum, quas e fructibus praeparant Hollandi in India Orientali, praesertim in insula Ceilona. 1. Currii Caldu. Rc. tenuium lamellarum Pollos M ij Coque parum cum aqua et radice Curcumae ut flavescant. Adde Piscis siccati (Comlimas dicti, e Maldivicis insulis adducti) et contusi p ij. si veIis; lactis Cocos secundi lb ij. Coque iterum tenui igne per semihoram, aliquando agitando. 2. Curii seco. Rc. tenuium lamellarum Pollos M ij. Coque cum aqua et radice Curcumae parum, ut flavescant. Adde Cocos ustae contritae simul cum seminibus Coriandri et piperis, cortice cinnamomi, mace et aquae salsae parum: lardi saliti cocti et in parva frusta concisi q. vis: aquae, in qua coctum fuit lardum, parum. Omnia Macrocarpon descripta. 477 Omnia haec bene miscuntur et adduntur lactis Cocos cochlearia aliquot. Coque per dimidiam horam. Postea alio vase assatur butyro herba allii concisa, priora omnia adduntur beneque miscuntur. Additur porro succus duarum limonum, miscetur optime et paululum aquae salsae ad gratum saporem additur. Quidam addunt unicum Capsicum et duos allii bulbos. 3. Pollos Tjundido. Rc. Pollos vel Herreli cum vel sine nucleis tenue conscissorum q. vis. Coque primum cum aqua et radice Curcumae. Adde Cocos raspatae cum Capsico, allii bulbis concisis et sale M ij. Coque iterum leni igne massam fere siccam, saepe agitando et interdum vase clauso. Coctione per dimidiam horam peracta, paratum est. 4. Currii castaneum. Rc. Nucleorum a tunicis mundatorum et in longis angustis lamellis concisorum circiter M ij. Coque parum cum aqua et radice Curcumae, ut flavescant. Adde, si velis, Piscis Comlimas dicti P j: lactis Cocos secundi lb~ 1: Allii herbae concisae parum. Coque vase clauso per dimidiam horam leni igne, interdum agitando. Adde lactis Cocos primi paululum. Coque iterum, continuo agitando, per 1/8 horae partem. 5. Niembela. Rc. Pollos vel Pollos et Herreli valde grosse concisorum q. vis. Adde aquae salitae et allii foliorum V O L. LXIX. R r r conci478 Sitodium incisum et concisorum parum: lactis Cocos primi lbj. Piscis (Comlimas dicti) contusi P ij. Coque leni igne, saepe agitando, per dimidiam horam. 6. Lixatus cum lardo fructus. Rc. Pollos et Herreli grosse concisorum q. v. Adde aquae salitae et allii herbae concisae parum: lardi salsi cocti et in frusta concisi atque aqua frigida abluti q. vis: aquae, in qua lardum coctum fuit, paululum: macis et frustulorum Cinnamomi, herbae allii concisae et cinnamomi pulverisati aa P ij. Coque per quadrantem horae, aliquando quassando. 7. Fructus coctus. Rc. nucleorum cum carne et tunicis maturorum, inque duas vel tres partes concisorum q. v. Coque cum aqua et radice Curcumae q. s. addendo sub coctione paululum salis. Ita coctus comeditur a pauperibus, cum rasura nuclei Cocos; ditiores addunt Capsicum et pisces siccatos. 8. Lamellae Pollos assatae. Rc. lamellarum tenuium Pollos coctarum q. vis: lactis Cocos lb ~: farinae M ij. Hisce mixtis involve lamellas et in vase plano assa cum olei Cocos recentis magna copia. 9. Empade. Rc. lamellarum Pollos ut supra assatarum q. v. Adde herbae allii tenue concisae, lactis Cocos (Comlimas) piscis siccati, bulborum allii concisorum, et pulveris Cinnamomi. Coque vase plano, leni igne, 2 continuo Macrocarpon descripta. 479 continuo cum cochleari lac Cocos super affundendo. Per quadrantem horae ita coctis adde allii bulborum tenue concisorum et cum butyro assatorum, quantum lubet. 10. Fricadellae ex Pollos. Rc. Pollos cocti et in pultem redacti M ij: allii herbae concisae, Cinnamomi, Piperis, nucis moschatae, salis, panis biscoccti aa pulverisatorum q. vis: vitellum ovi unicum. Misce optime fiantque inde boli, obvolvendi albumine ovi, ut melius cohaereant. Postea assentur butyro solo vel oleo Cocos et butyro simul, usque dum rufescant. Paratis sic bolis super affunditur embemma e butyro, pulvere cinnamomi, pipere, sale et succo limonum confectum. 11. Confectio seminum et carnosae ejus tunicae. Rc. Tunicarum carnosarum seminum in duas vel tres partes concisarum q. v. Assa cum oleo expresso recenti Cocos. Oleum deterge cum linteo vel pone assatas tunicas in cribro, ut defluat oleum. Postea obvolve syrupo sacchari condensato, sicca et lagenis bene obturatis conserva. Per tres menses ita conservari possunt et eduntur juxta potum Theae. Rc. Seminum a tunicis mundatorum et integrorum. Cum oleo assata involve syrupo sacchari, sicca et ut priores conserva in eundem usum. Si semina assata R r r 2 cum 480 Sitodium incisum et cum ipso syrupo in lagenis obturatis includuntur, per dimidium annum conservari possunt. 12. Fios. Rc. seminum maturorum q. v. involve pulti e lacte Cocos, farina et vitello ovi confectae. Assa cum oleo recenter expresso Cocos. 13. Placentulae. Rc Vespere Syri dicti (i. e. aceti e succo Cocos fermentato): farinae q. v. unde fiat bolus. Altero mane, nocte peracta fermentatione, adde lactis Cocos, farinae seminum siccatorum q. s. et ovorum vitella pro lubitu. Fiant modo consueto placentulae. 14. Pei sive Jambal. Rc Pollos cocti, seminum sinapis aa M ij, radicis Curcumae q. v. Omnia seorsim in pultem redacta, optime misceantur cum paululum aceti. Adhibetur cum aliis cibis, cum piscibus et cum oryza quandoque sola, ob gratum saporem, praesertim pauperibus. Quidam his quoque addunt Capsicum, zingiber, allium et sal commune, ut priora in pultem redacta. 15. Siccatio fructuum. Rc. fructus semimaturos vel integros vel discissos exemta carne. Coque parum et postea sicca optime insolatione, et ita serva vel suspensos in Camino vel alio sicco loco. Hac ratione per annum conservari possunt. Pauperes ita siccatos cum Cocos rasura comedunt vel etiam coctos. Dum aliquando magna copia colligunt fructus, ita illos siccatos in futuros usus conservant. Observationes Macrocarpon descripta. 481 Observationes circa fercula praeparanda. Currii, quod communissimum Indianis est ferculum, jusculum quoddam audit, ~ additur radix Curcumae ut flavum induat colorem, et capsicum, ut igneus plus minus evadat sapor, praeter pauca alia aromata. Ejusmodi jusculum fit e jusculo carnium ut gallinarum, anserum, anatum, ovium, pisciumque; item ex emulsione nucleorum Cocos, cum carnibus supra dictis vel cum carnibus et variis simul fructibus concisis ut ~, bilimbing (Averrhoa Bilimbi) aliis, vel etiam cum hisce et aliis fructibus absque carne. Dum jusculum adeo paucum est, ut fere siccum, vocatur Currii seco. Omne, quod Currii audit, ingredi debet radix Curcumae, ut color evadat flavus et ad saporem acrem plus minus igneum, Capsicum et alia aromata, pro cujusque lubitu, adduntur ut Currii Caldu, Currii seco, Currii castaneo et Pollos tjundido. Radix Curcumae, quae communi nomine in Indiis appellatur Borriborri, et ad finem Currii additur, sequentem in modum praeparatur. Primo aqua maceratur ut mollis fiat, dein supra lapidem planum cum pauxillo aquae conteritur in pultem sinapis densioris consistentiae. Lapis, plerumque lapis Borriborri dictus, planus est, plus 1 vel 482 Sitodium incisum et vel minus magnus, cum pistillo lapideo, ea longitudine ac ipsa latitudo lapis, cylindrico, altera extremitate rotundato, altera transverso. Super hunc lapidem in pultem teruntur non modo radix Curcumae sed etiam pollos coctus, sinapis, Capsicum, allium, Cocos raspatum, oryza tosta et alia aromata, &c. Currii seco varia requirit, quae antequam in pultem redigantur, tosta esse debent ut Cocos, semina Coriandri, cortex Cinnamomi et, ut quidam amant, oryza, piper, feniculum et cetera. Haec singula vel separatim vel aliquot simul mixta in vase terrestri super ignem, perpetuo agitando comburuntur, donec brunnea evadant. Tunc super lapidem cum adjecta aqua in pultem fere solidam rediguntur. Fructus, prima et secunda sua aetate, id est, Pollos et Herreli, ante praeparationem decorticantur et inciduntur. In octo plerumque partes fructus primum inciduntur et singulum frustum separatim decorticatur. Deinde singula pars inciditur in frusta vel lamellas majores vel minores, crassiores vel tenuiores pro usu diverso. Incisio haec adeo peragitur: cultri manubrium firmum tenetur inter hallucem et proximum pedis digitum, ita ut acies superiora spectet et sub medio posito ligno apex elevetur, infra quem fructus inter ambas manus retentus inciditur. Incidentes tunc sedere debent in ipso solo vel pavimento substrato Macrocarpon descripta. 483 substrato tapete, vel in scamno humilissimo, ne altius sedentes dorsi dolorem contrahant. Hoc modo conscinduntur non modo fructus completi, et fructus absque nucleis; sed etiam nuclei, vel cum carne circumvolvente et tunicis, vel ab eis mundati. Haec est methodus plerorumque Indianorum et quorundam Europaeorum in Indiis degentium; sed haec quoque incisio supra mensam cultro institui potest. Concisa omnia aqua purificantur ab arena et aliis adhaerentibus immunditiis. Nuclei a tunica carnosa separati a ceteris tunicis quoque mundantur. Exteriorem albam tunicam singulari modo separant, scilicet nucleum perpendiculariter supra lapidem collocant et lapillo extremitatem supremam seu apicem pulsant, usque dum disrumpitur tunica et facile digitis separari potest. Intimam brunneam tunicam cultro radendo eximunt. Lac seu emulsio nucleorum Cocos, eodem, quo aliae emulsiones modo, praeparatur. Proprio primum instrumento nucleus raspatur, aqua frigida additur, rasura inter digitos premitur et emulsio decolatur. Hoc lac primum vocant cum fortius sit; si vero iterum rasurae aqua super infunditur et expressio fit, obtinetur lac ita dictum secundum, quod dilutius est. Proportionem 484 Sitodium incisum et Macrocarpon descripta. Proportionem ingredientium circum circa indicavi, secundum quam ipse vidi haec fercula praeparari; sed illa tamen pro cujusvis gustu arbitraria est, sic ut hoc vel illud secundum placitum augeri possit vel diminui. 