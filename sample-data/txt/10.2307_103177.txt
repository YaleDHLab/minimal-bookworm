(22) III. Epistola D. Josephi Vallettae Nobilis Neopolitani, ad D. Richardum Waller Armig. Reg. Societ.Sec. de Incendio & Eruptione Montis Vesuvii, Anno MDCCVII. Doctissime et Nobilissime Vir, ACcepi epistolam am tuam humanissimam beneficio Illustris Comitis Saftesburij cujus praesentia jamdiu nostra Civitas exornatur, ob ejus insignem nobilitatem, eloquentiam, morum suavitatem, & antiquam eruditionem. Pergratum mihi facis, quod litterario commercio vestrae Regiae act Doctissimae Societatis me dignum existimes. Petis a me, Vir Nobilissime, ut tibi claram plenamque narratiunculam mittam, qua extremi incendii Vesuviani seriem tradam, eiusue phaenomena patesaciam, quae tunc observavimus, ut ex ea Societas, ejusque dignissimus Praeses Isaacus Newton, acri, uti semper solent, judicio, causas talium retum ad naturalis Philosophiae ornatum elicere valeant: Et quidem tibi, ut par est, obsecuturus, in explicando quodnam fuerit extremum incendium, cujus historiam requiris, plurimum haesitavi; hujus enim montis tam frequentes, tam quotidianae contingunt eruptiones, ut pene innumerae sint, nec mensis unus, ne dicam annus, praetereat, quo aliquo motu vel modo minori, modo majori excidio non faeviat. Itaque si omnia ea, quae accidunt, narrabimus incendia ejusdem, calamus & dies deficiet, nec facile sit mentem tuam interpretari, quae extremum sibi petiit describi. Ex conjectura tamen moveor non tam de novissimo, quam de maximo incendio describendo me requisitum, quod Anno (23) MDCCVII. toti Europae constabat, in quo multa sunt observata, quae non in aliis aut prioribus aut sequentibus, rerum miracula digna quae Regiae Societatis tradantur examini. Primo ergo si de Scriptoribus, qui hanc rem illustrarunt, verba facere velim, catalogum longissimum tibi mittere cogerer, quo corum nomina & opera indicarem; sed haec tibi nota sunt, & pervenisse potiora ad te puto: attamen de hoc quod memoro nullum scripsisse scio, tanquam de re nimis jam agitata, & nimium frequenti. Enimvero de eodem pauca haec habeto. Anno MDCCVII, cum jam aestas ingravesceret, in extremis mensis Julij diebus Vesuvianus mons, qui diu quieverat, aliqua motus signa edere incepit, nam interni mugitus primo auditi sunt, qui in ipso montis umbilico personabant, nullo tamen adhuc dato aut fumi aut flammae indicio. Deinde paulatim post editos sonitus sumum emittere & clarum ignem incepit, qui noctu praesertim toti Campaniae illucescebat. Per varia interim intervalla bombos dedit adeo horrisonos, ut vix ipsis comparandi sint crepitus e majoribus nostri temporis tormentis bellicis eliciti: Inde cineres veluti ex materia jam pinsata interius volvere perseveravit, per plures dies noctesque eos undequaque volvens in caelum elatos, & in varias regiones dispersos, sicuti ventus spirabat diversus, mod o in subjecta maria, modo in Stabianos, modo in Nolanos, & Acerranos agros eos ejiciens. Nec silentio praetereunda vehemens lapidum pluvia, quae cum hominibus, tum jumentis exitio fuit. Post haec liquidum bituminis flumen, quod glaream vocant, e patulo ore, uti alias, vomere incepit, quod ignitam primo torrentis placidi formam habebat, ea motus lenta celeritate se deorsum moventem, quam in pice liquefacta aut densioribus aliis observamus. Haec materies, quam vitro ex arena liquesacto compararem in ferventissimis fornacibus, item ac vitrum ubi procedens deferbuerat, lapideam duritiem acquirebat. Illnd autem observatu dignum putavimus, quod superior hujus materici (24) materiei defervescentis superficies in lapides minutos spongiosos se vertebat, inferior vero in solidum laussimum & durissimum silicem, quo in sternendis viis ab antiquo utimur; quasi quae proxima aeri erat illius particulas retineret immistas, inferiore parte nullo inani admisto in compactissimam massam coacta. Caeterum inter plurima montis effervescentis Phaenomena duo certe fuere a multa aetate non visa, & ignota: tertio namque die aut quarto, fulgetra emittere ex orificio cepit, ejusdem fere aspectus ac quae e Caelo interdum micare videmus, sed tortuosa & serpentia, & in eorum emissione tomtruorum bombi audiebantur, ut Caelo tonante eadem timemus: fuere ea tam spissa & frequentia, ut primo quidem putaremus pluviam casuram, usquequo animadversum est ea ex monte prodire, & obscuras nubes non ex vaporum materia, sed densitate cineris cadentis compactas. Interea IV. Nonas Augusti, quarta post meridiem hora, tanta ingruerat cineris densitas aerem Neapoli imminentem, ut exclusis radiis solaribus tenebrae undique sint inductae, & quidem ea obscuritate, ut commeantes per urbem in ipsis compitis socios amicosq; agnoscere non potuerimus. Nulla nox illo die nigrior; accensis facibus si quis domo prodierat redire cogebatur, quod solum remporibus Titi accidisse ex Xiphilino accepimus. Ergo faemineo ululatu omnia compleri, & prudentiores sacras preces D. O. M. adhibere, & exitum talis portenti omnes timidi expectare. Magistratus urbis & Antistes indixerant populo supplicationes, & ut longo ordine ad Capuanam portam, quae montem respicit, orantes ferrentDivi Januarii urbis Tutelaris Sacra ~. Huc ubi se contulerant inter densissimas diei tenebras, tandem circa primam aut alteram noctis horam, ex Septentrionali parte, quam minor fortasse occuparat cinerum vis, unum aut alterum sidus micare visum est, & caerulea facies Caeli apparere, & inde sensim per noctem tenebrae minui visae sunt, quae diem prius oculis abstulerant. Tum divino beneficio (25) beneficio, ea cinerum materies averso vento e nostra regione ad mare subjectum perlata est. Dics ortus non jam adeo illustris, sed reliquiis etiam cinerum per aerem interspersis semiclarus, & retinebat dubiae discrimina Lucis. Sic arva cineribus vastans Vesuvius, vomitu glareae per plures dies exhaustus, ita ut fere ad proximum mare nigerrimus illius torrens profluxerit, tandem post quindecim pene dies quiescere visus est, & circumoppidani, qui diffugerant, patriam repetentes ad suos lares migraverunt. Neapolitani demum metu levati, ut Divo Januario, praesenti eis semper in angustiis, memoriam perpetuam statuerent, eidem numisma cudi curaverunt ex auro argentoque, ubi Divi Januarii caput cum hac epigraphe: DIVO JANUARIO LIBERATORI URBIS FUNDATORI QUIETIS; & altera numismatis facie pacatus Vesuvius cum epigraphe: POSTQUAM COLLAPSI CINERES ET FLAMMA QUIEVIT. CIVES NEAP. INCOLUMES A. MDCCVII. Vale, Vir clarissime. Neap. X. Kal. Sept. 1712. Tui Observatissimus, J O S E P H V A L E T T A. E IV. De motu 