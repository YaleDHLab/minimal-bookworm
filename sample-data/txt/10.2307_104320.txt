a d ~ D Fig.3. Fig.4. B Fig.1. B J. ~ ~. [557] II. Observatio de immodico & funesto Lapidum Cancrorum, similiumque terrestrium Absorbentium Usu, indeque ortis Calculis in Ventriculo & Renibus: a Joh. Philippo Breynio, M. D. R. S. S. cum D. Hans Sloane, R. S. Pr. & c. communicata. NUllam fere in corpore animali dari cavitatem, in qua non aliquando calculi generati & reperti sint, practicorum testantur observationes; immo quotidianus clamat rerum usus. Inter rariores tamen merito numerandi sunt calculi. qui in ventriculo corporis humani generantur. Ho rum nonnulae licet in lucem, a quibusdam viris doctrina & arte claris, jam editse sint historiae, quaedam quoque tibi, Vir Illustris, non ignotae proculdubio fuerint, non tamen me oleum & operam, quod aiunt, perditurum confido, si sequentem tecum communicavero; utpote quae tum ratione originis, tum configurationis calculorum, quotquot hactenus publicatae sunt, varietate, quantum ego novi, superare videtur. Generosus nimirum D. Robertus Hacket Anglus, Eques Auratus, corporis constitutione athletica, & valetudine gaudens prosperrima, (nisi quod aliquando cum morborum tyranno, podagra scilicet, misere conflictaretur) genio suo, ut saepius solent Generosi, vinoque subinde indulgens, in insula Americae Barbados dicta, quae Britannorum paret imperio, degebat. Hic a multis jam annis subinde, inprimis si Baccho liberalius aliquantulum litaverat, cardialgia, quae C c c c 2 Anglis, [558] Anglis, apto satis, vocabulo vernaculo, Heart-burn salutatur, corripiebatur; ad quam tollendam pulverem oculorum cancrorum, similiave acidum obtundentia terrestria frequentius assumebat. Ex his levamen quia pro tempore saltem observabat, indies redeunte cardialgia, lapidum cancrorum, cretae, testaceorum, & similium usum singulis diebus in magna dosi per plurimos continuavit annos: sed funesto plane eventu; cardialgia enim non tantum inde increvit, sed & molestissimus gravitatis seu ponderis sub diaphragmate sensus accessit, concomitantibus subinde vomitu & intensissimis doloribus nephriticis; donec tandem, anno aetatis suae quinquagesimo sexto, post natum Christum vero, si recte memini, 1694. misere excruciatus animam redderet. Cadaver, cum agnotorum venia, a duobus chirurgis fuit apertum; qui in ventriculo ingentem calculorum variae admodum magnitudinis reperere numerum; quorum maximus magnitudine, & figura ramosa, qua corallium exprimit, imprimis notabilis, figura 2. T A B. I. exhibetur; prouti a filio patientis, Generoso D. Wilhelmo Hacket, hospite quondam, dum Oxonii degerem, meo amantissimo, cui totam hanc historiam debeo, anno hujus saeculi tertio asservabatur, mihique cum caeteris demonstrabatur, qui, deperditis licet aliquot, ut figura indicat, extremitatibus, uncias tamen medicas adhuc pendebat duas cum drachmis quinque. Hic proximus fig. 3. expressus unicam unciam cum una aequabat drachma. Caeteri vero longe minores, a magnitudine scilicet seminis papaveris ad pisi majoris, ascendebant, sphaericae, vel ad sphaericam accedentis figurae. Hi [559] Hi calculi omnes in ventriculo involuti fuerant humori admodum mucoso, & tenaci, qui in charta aeri expositus & siccatus abiit in pulverem simillimum substantiae dictorum calculorum. Substantiam vero eorum quod attinet, notandum est, eam non ubique fuisse eandem; utplurimum enim coloris erat albicantis & cineracei; & in quibusdam lapidi bezoar occidentali consistentia & colore, in aliis vero paucioribus, ut praesertim Fig. 2. lit. a & b, lapidi bezoar orientali similis; d, extremitatis abruptae; c, superficiem exprimit; ut interna lamellata pateat structura. Praeterea & in rene calculus fuit repertus trium drachmarum pondere, qui ex sex sphaeris quasi videtur compositus, ut fig. 4. indicat, substantia caeteris in ventriculo similis ferme. Calculi in ventriculo mulieris cujusdam reperti, nostro majori multum simile exemplum, exhibet, addita figura, Wilhelmus Clerk, in Transactionibus Philosophicis Anglicanis, No 250. Aliud exemplum calculi ventriculi vid. in Ephemerid. Nat. Curios. D. 1. Ann. 2. Obs. 181. cum Scholio Philippi Jacobi Sachsii. J. P. Breynius. III 