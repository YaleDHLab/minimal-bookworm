[373] VIII. De Lapide Osteocolla Inquisitio, Auctore Ambrosio Beurero Neurembergensi; communicata per Dominum Petrum Collinsonum, R. S. S. LAPIS Osteocolla variis nominibus insignitur; communissime tamen Ostiocolla sive Osteocolla dicitur, quod vocabulum c duobus graecis ~, os, & ~, gluten, componitur: alias etiam audit lapis ostites, ollosteos, ossina, ossisana, ossifraga, lapis Asiaticus, Pierre de Monti, lapis Morochius, flores arenae, fossile arborescens, lapis sabilis, lapis arenosus; Germanico idiomate, ~, ~, ~ ~. Read May 9. 1745. Majores nostri nullum habuere hujus lapidis notitiam, putantes esse ossa petrefacta; aliis speciem gypsi credentibus. Osteocolla autem provenit in ducatu Crossensi, Silesiae, Pomeraniae, Hassiae, Saxoniae, Poloniae, Darmstadii, Heidelbergae, Spirae, Jenae, Megalopoli, in marchionatu Brandenburgico ad Bescoviam, Snonebergam, & Drossenam. Tellus, ubi provenit, semper est sabulosa & sterilis; passimque nihil aliarum arborum aut plantarum conspicitur, nisi merae populi: nullae autem, quod quidem tradunt, inveniuntur in vallibus, neque oriuntur B b b a sca [374] a scaturigine, neque unquam in viis lutosis deprehenduntur. Kraeutermannus nonnemini quicquam obtulit domus atque arcis figuram sistens: magis autem tophus, quam Osteocolla fuisse videtur. Mercatus quoque vera ejusdem caruit notitione, dum petrefacta & tophos calcarios ejusmodi nomine insignivit, quorum hi Hermanno judice magis bolaria aut cisti sunt. Quod attinet ad ejus originem, provenit in modo memorata tellure sabulosa ad quorundum pedum profunditatem, & radicis gerit figuram. Maximos vix duabus manibus complectaris, reliquae sensim sensimque sunt minores. Quantum ad consistentiam, Osteocolla sub terra adhuc latens nunquam est dura, sed semper mollis & limosa, adeo, ut si digitis teratur, prorsus sebacea & pinguedinosa sit, tum autem siccata albescat, ut calcarium quicquam. Ut sub terra reperitur, partim cana est, partim flava aut alba, exteriusque sabulum eidem copiosum adhaeret. Propter mollem consistentiam non omnino integra eximi potest, ut veram radicis figuram gerat, nisi artificiocissime aggrediaris negotium, & nonnullas forte septimanas, aut aliquot menses, in illud insumas, siquidem raptim ablato sabulo rumpitur: unde sequentia sunt observanda, ut, 1. Laboriose & patienter quaeratur: 2. Sabulum lente abstergatur: 3. Procul a radice auferatur: 4. Dispiciatur, annon parvae radices secundariae irregulariter propullantes adsint, quas cavendum est, ne decutias: 3. Non [375] 5. Non multae simul fodiantur, sed potius aliquantum morae illis indulgeatur, quae siccentur atque durescant: tum, 6. Fovea asseribus obtegatur, ne quid ei fortuito illabatur aut pluvia illam conspergat: 7. Fossio non est repetenda, nisi exstantibus probe duratis: 8. Calida sicca atque leni tempestate asseres rursus auferantur, ut eo citius exsiccetur: 9. Fossio e longinquo incipiatur, cum inferius plerumque aqua inveniatur. Osteocollam intus cavam esse, plurimi quidem norunt auctores, in eo tamen invicem differunt, utrum illa in vegetabilium an mineralium numerum sit referenda. Plurimi veterum eam ad ossa retulerunt metamorphosin experta, alii contra negant, quum perfecta ossium fragmenta non inveniantur, neque in chemia ullum partium animalium vestigium compareat. Erasmus admodum verisimiliter de ea scripsit: qui Osteocollam pro ossibus non agnoscunt, minerale eandem agnovcrunt e sabulo genitum, & jure quidem suo; Dn. Prof. Teichmeyerus eam margam nuncupat; Dn. rei metallicae consiliarius Henckelius ad mineralia eam refert, generationem autem ejusdem reticet; Dn. Prof. Junckerus eam in sabulo gigni perhibet, non autem addit, num ex arborum stemmatis, an e radicibus proveniat. Ego eam radicem puto, cui arena adhaerescit, quaeque sensim ita generatur. Et quamvis satis Osteocollae inveniatur, nihil tamen unquam ligni arborei aut saltem viride conspicitur supra terram extans; &, licet de origine hujus Osteocollae ejusque arboris, cujus radix in OsteoB b b 2 collam [376] collam jam degeneraverat, exacte inquisiturus essem, diu tamen id mihi non contingerat, nisi ad ultimum; ubi tandem tamen ad Zernium, haud procul a Zossena, aridum ejusmodi ramulum & viridem frondem conspexi, quod arbori, superius adhuc lignosae, inferius autem in meram Osteocollam jam transmutatae adhaeserat, quae accuratius paullo examinata species Populi crat. Origo ejus igitur quaerenda est in populo nigra, cujus arbore aut stemmate decisis aut petrifactis & corruptis, Osteocolla radici sensim accrescit, primario aut surculis. In omnibus vero etiam Osteocollae partibus inveneris, iis adhuc aliquid lignosi inesse, utut jam putrefacti, eoque elapso eas perforari, ita uti ossi similes appareant. Nunquam autem in arboribus prope illas atque in eadem tellure collocatis Osteocollam inveni: quodsi tellus esset in causa, in pinis, betulis, & similibus reperiri oporteret. Hoc vero docet, 1. Nunquam fere Osteocollam in regionibus Salinis deprehendi: 2. Credendum esse, ubi Osteocolla invenitur, ibi semper antea populos extitisse: 3. Omnes Osteocollae fossores visuros, eam fuisse radicem: 4. Unum adhuc criterium suppeditari posse, ubi quid Osteocollae invenitur, ibi ordinariae aliquid calcariorum ossium prominere videri, quae florem exprimere videantur: unde multis venit in mentem eam crescere & florere. Osteocolla igitur est sub sabulo, semper autem eo tantum loco, ubi radices sitae erant, quibus adhaerescens [377] rescens sensim obduruit, atque in quantum eminuit, in alborem se induit; quodsi quid ejus dissimile invenitur, casu fortuito illi fortasse afflatum est. Radice inventa, spithamam unam profundius fodi potest, & certo Osteocolla reperietur. Osteocolla igitur, quam diu sub terra manet, mollis, aut circiter instar calcis maceratae sabulo permixta: ubi vero humor in aerem abiit, sensim etiam magis indurescit. Ad generationem ergo requiritur (a) Radix populi: (b) Si ne radix populi quidem conspici queat, ope tamen distillationis vegetabile in oleo empyreumatico demonstrari potest: (c) Ad generationem multum confert acidum salis sabulo arcte unitum: (d) Ut & arena subtilis, quum in chemia notum sit,in arena semper aliquid acidi remanere, atque adeo semper lapidescens quid adesse, ut ita, vi dictorum, acidum salis una cum multo humore sabuli materiam constituat, nisi quod hic liber aeris accessus adhuc desit, quum alias in terra jam in lapidem transformatum fuisset. Hoc inde apparet, quia, 1. Massa, simulac aeri committitur & siccatur, indurescit: 2. Destillatio aliquid empyreumatici petrolei e partibus vitriolicis & bituminosis constituti ostendit: 3. Si oleum vitrioli Osteocollae invenitur, acidum salis communis inde secedit: 4. Osteocollam vero non esse calcem, inde probo, quia ego nullo modo hanc elicere potui. Ego [378] Ego Osteocollam variis menstruis aggressus sum visurus, quantum cujusque pondus in unoquoque eorum solveretur: unde semper Osteocollae drachmam dimidiam atque cujusque menstrui unciam dimidiam hoc fine sumsi, sequentia ibi observavi: (a) Oleum vitrioli iv. ejus grana solvisse, quae solutio erat coloris flavi, residuum vero ex albo flavescentis: (b) Spiritus vitrioli omnia in formam salinam redegit: (c) Spiritus nitri ejus scrupulum i. grana iv. & (d) Acidum salis communis scrupulum i. grana vi. solvisse: (e) Aqua regis vero scrupulum i. grana iv. utramque autem solutionem flavam evasisse, residuum autem ex albo flavescens: (f) Acetum destillatum etiam scrupulum i. cum dimidio solvisse, solutionemque ejus subflavam cvasisse; residuum vero, ut caetera, a menstruo quoad coloris mutationem immunia mansisse. Osteocolla itaque, ut in officinis usurpatur, minera est putanda, inprimis vegetabili inde separato; potest dici terra calcaria; non autem mutat syrupum violarum. Ope destillationis igne aperto factae suppeditat spiritum urinosum; alcali fixo affuso effervescit, simulque prodit spiritum urinosum; residuum aquae adminiculo in lixivium redactum nihil produxit salini; simul etiam unam residui partem in calcem redigere studui, nullam autem calcem obtinui. Quodsi vero oleum vitrioli Osteocollae affunditur, acidum salis communis [379] communis inde secedit. Osteocolla alcali calcinata opacum vitrum constituere videtur, rursus autem in aquam resolvi potest, indeque verum vitrum nondum est putandum; Osteocolla retortae tubulatae indita, lenique igne imposita, oleoque vitrioli per tubulum affuso spiritum salis inde liberat, qui etiam destillando obtineri potest. Ego etiam obtentum hunc spiritum salis, hanc ob rationem sale alcali fixo saturavi, & sal commune regeneratum effeci, postea siccatum retortae rursus immisi, oleum vitrioli affudi, iterumque in retortam indito, oleum vitreoli infudi, denuoque destillando spiritum acidum salis communis obtinui. Summa Osteocollae basis est sabulum; nonnulli volunt lac lunae, medullam Saxonum, & lapidem Osteocollae unum idemque esse, quod vero falsum est. Si quid rubicundi in Osteocolla fuerit repertum, martiale quid in vicinia adfuisse. Usus ejus medicus est absorbens; unde a nonnullis ad fluorem album sedandum adhibetur. IX. 