(1938) III. Memorabilia nonnulla Lacus Vetteri, Auctore Urbano Hearne, M. D. Serenissimae Reg. Majest. Suecicae Archiatro, & Conciliario Collegij Metallici ord. nec non Societat. Regiae Londinensis Socio. QUandoquidem admiranda nonnulla ac insolita de Lacu Sueciae Vetero, Olaus Magnus aliiq; referunt auctores. Operae pretium duxi, cum aestivo tempore ad Medevienses subinde Secederem Acidulas, in dicti lacus indolem & Scriptorem fidem peni~ius inquirere, inque iis quae propriis ~observationibus experiri non liceret, eorum indagare testimonia, qui in vicinia habitantes, & antiqua commendati fide veris narrationibus meis satisfacere possent quaestionibus. De his vero quidquid expiscari contigit, Illustri Societati Regiae lubens volui exhibere, ut non minus quid rarius ibidem accidat, eidem plenius innotescat, quam veritatem historiae a commentis queat dignoscere. Accurate adeo situm hujus Vetteri descripserunt Geographi, ut frustra plenius eundem conarer exponere, quippe qui a Septentrione meridiem usq; vergens, de Askersundio Nericiae ad Jonekopiam Smolandiae 14 Suecica metitur milliaria, quorum quodlibet 5 vel 6 milliaria Anglica, & decem unum fere conficiunt gradum. Latitudine vero 3, nonnunquam vix 2 superans milliaria, Gothiam in duas dividit partes, quarum quae ad orientem sita, Ostrogothia, & ad Occidentem Westrogothia communiter nuncupater. Illius ad ripam cum Arce & civitate Vadstenensi celebris cernitur mons Ahme vel Ohme, ad hujus vero vetus illud Westrogothiae oppidum Hio. Lacus autem ipse ob elevatiores montium colles, (1939) colles, qui hunc in ipso litore saepius ambiunt, nonnunquam paulo remotiores prominent, adstantibus semper apparet ad latera depressus. Profunditate gaudet insigni, adeo vero inaequali, ut aliquibus in locis ad 80, in confiniis vero Ostrogothiae diversis paucisq; Westrogothiae ad trecentas usq; orgyas nullum reperius fundum. Confirmat hoc singulare quoddam experimentum, cujus me participem non ita pridem fecit vir omni honore & fide dignus Magister Ericus Simonius Pastor & Praepositus Vadstenensis (qui longa edoctus experientia, non pauca meae curiositati inservientia subministravit:) extitisse videlicet civem quendam Vadstenensem Benedictum Amberni, qui ut ad litora civitatis Grennensts Vetteri exploraret profunditatem, aliquot centum Orgyarum funes, securi loco ponderis appensa, demiserat, fundo autem nusquam reperto, cum funes iterum collegerat, securi deperdita, cranium equi chordae exacte alligatum obtinuit. Similis item abyssus ad praecipitia montis Ohmensis, quae parietis occidentalis nomine insigniuntur, rimantium scrutinia semper illusit, ut ea propter non facile quisquam his adpropinquare audeat metu Zephyri, qui subito increscens, anchoris nequidquam juvantibus quamvis undiq; jactis ad declivia montium navigia facile protrudit. Pariter ad Westrogothiae quandam plagam altitudinem aquarum metiri cupiens olim Gubernator Comes Johannes Oxenstierna, projectis 300 orgyarum funibus nullum offendit fundum, prout hoc testantur piscatores adhuc in vivis, quibus hoc negotii illo tempore committebatur. Limpida non minus quam profunda aquarum haec est congeries, ut ad distantiam insignem parvulus in fundo cernatur nummus. Ipse Magister Ericus Simonius album vel denarium 60 immersum cubitis aere sereniore se fatetur observasse. A superficie autem remotior aqua aliqua quasi viriditate tincta videtur: Et mirum sane tot sese in hanc exonerantes paludum, montium, sylvarumq; sordes, limpidam hane aquam ne leviter quidem inficere. Am(1940) Amplitudine licet multos noster superet lacus, ut plurimum tamen a Scopulis immunis paucissimis gaudet insulis. Quarum praecipua Comitum Brachaeorum antehac sedes Visingsoe dicta, in medio aquarum Grennam Smolandiae & Westrogothiam interjacet, prout ad boream insula Roknensis Acidulis Medeviensibus e regione est opposita: Apparent & aliae ad litora sitae insulae, paucissimae tamen aequae ac parvae. Cum vero ventis sic libere expositus, proceris undiq; cingatur Vetterus montibus, nil mirum raro eundem quiescere, sed procellis saepius agitatum, altioribus arctisque fluctibus navigantium cymbas vehementer concutere; Idq; adeo saepe inopinato, ut aquis instar speculi quietis tecte commoveri incipiat, antequam vel minima aeris ventilatio sentiatur. Quod efficere videtur tempestas, sub aquis aliunde oriunda, sensim eundem protrudens, priusquam ventorum turbines eousq; potuere derivari. Haud enim in Vettero infrequens furentibus ventis ferri navigia in uno loco, cum alia in confiniis ob tranquillitatem aeris remis propelli cernuntur. Indicio minime frustraneo a ventis subterraneis irruptiones ejusmodi aquarum abunde promoveri eodem plane modo, atq; similes effectus explicare conatur Varenius in Geograph. Univers. Confirmant has suspiciones Phoenomena diversa. Imminente enim Tempestate imbribusq; ululatus vel tonitru aquarum aere adhuc Screno percipiuntur, quod mihi ipsi ad Medevienses Acidulas, aura etiamnum placidissima, non raro audire contigit subsequente semper turbine procelloso. Manifestius adhuc hoc experiuntur incolae Visingsoenses, quibus ab illo tractu insulae, unde die posteriori venti oriuntur, instar ictuum tormentorum aures confuse vellicantur. Cumq; ad orientem ejusmodi rugitus deprehenduntur, utplurimum cum grandine & pluviis excitari solet Eurus. Consideratione etiam dignae variae illae sunt sufflationes, vaporum subitaneae elevationes, & confestim prosilientes <inferred>halitus</inferred>, quos in hoc lacu nonnulli observavere. Non absque admiratione tale quid cum Sociis animadvertit Architectus Abraham Winandz qui has oras aliquando (1941) aliquando praeteriens, aquis tum maxime quiescentibus, strictim hinc inde instar telorum e fundo ejaculari nubeculas conspexit, qui deinceps fumi in aere sese jungentes, devibus pluviis toto die peregrinantes infestarunt, quae omnia ventorum subterraneorum praesentiam non incerte a rguunt. Idem procul dubio ventus, cum superius adveniente procella in causa est, quod cum tempore verno glacies adhuc valida & spissa hac hora equis trahisq; sustinendis abunde sufficiat, altera, glacie evanescente ejusdem ruptum per totum lacum repente adeo contingat, ut qui paulo ante equis secure vehebatur, jam aqua undiq; patente ibidem placide queat navigare. Antequam vero ejusmodi metuenda irruptio, stupendus qui praecedit aquarum rugitus viatoribus fugam cum terrore suadet, qui tamen a litore aliquando remotiores, vel aquis extemplo immerguntur, vel super glaciei fragmenta morti vicini aliquandiu vagari coguntur. Nonnunquam abrupte fundum petit glacies aere vel minime commoto. Num vero subterraneis ejusmodi ventis excitandis metallici inserviant halitus, hac vice in medio relinquo. Eos vero illic loci neutiquam deficere evincunt varii ad Vetteri boreales Nericiae Westrogothiaeq; plagas siti montes, venis martialibus, fortasse & metallicis nobilioribus nuperius detectis, aliisq; mineralium speciebus diversis, Antimonio videlicet, Magnesia, Calce, Mica sterili nitido, Galenae speciebus, Ochra Pyriteque opulenter referti, unde Sulphur, Vitriolum, Alumen aliiq; succi minerales elici alioqui consuevere. Quin in ipsis pariter aquis, non minor Pyritis quantitas quam Ochrae cujusdam ferruginosae copiosa reperitur congeries, cujus frustula curiositatis ergo non raro ipsemet collegi. Huc ignis referendus est fatuus, non ad litora solum frequentur observatus, sed tempore nocturno in mediis aquis volitare & piscatores confundere visus. Quem crescentibus metallicis sulphuriesq; deberi halitibus plurimis est persuasum. Nec sine Vaporum mineralium ope U u u u u u u u u u u Gra(1942) Granati, Porphyrii, Jaspides, Chystalli, selectiq; alii generantur in hoc lacu lapides, qui a beato Comite Petro Braheo olim collecti, & ad tantum redacti fuere nitorem, ut inter ornamenta Sponsarum etiamnum Visingsburgi adhibeantur. Quae omnia metallicam agnoscunt prosapiam, ut Vettero propinquas Medevienses tacearn Acidulas, quarum descriptionem Regiae Societati proxime animus est exhibere. Inter reliquas nostri lacus proprietates admirationem sane non effugiunt insignes sub aquis vortices, torrentesq; pertinaces, qui in hoc unico licet gaudente ostio ventis Huctibusq; directe obversi piscatoribus non leve facessunt negotium. Suspicio hinc enata ob profunditatem inexhaustam, clam ruentes alveos ventosq; sub terra genitos aliquam huic Vettero cum alio ab hoc ad occidentem X milliaribus Suecicis distante Vennero sub tellure esse communicationem. Nec aliter suadent diversae voragines hos lacus interjacentes, quarum duas paraeciae Faegrensis voraginum albae & nigrae nomine insignitas, metiri curavit Dominus Haddorphius celebris in Suecia Antiquarius, altitudines vero deprehendit immensae, motumq; in his observavit intestinum, ac si fermento turgidae extitissent. Eidem opinioni fovet, quod absq; causa manifesta certis annis augeatur nostra aqua, cum sequentibus notabiliter iterum decrescat. Animadvertit Pastor Motalensis Dominus Daniel Rydelius praeteritis hisce septem Annis, certis quibusdam in locis sensim adeo evanuisse Vetterum, ut ad aliquot orgyas sicco pede illuc ambulare potuerit, quo cymbis antea vehi cogebatur, pluvia interea temporis, annis videlicet 1680, 1682, 1684 & 1685 undiq; abundantes. Anno vero 1686 versus autumnum aqua paulatim iterum cernebatur augeri ad hunc usq; annum 1688. An vero stata sic fervet tempora noster lacus, ac Vennerum singulis septem annis accresere septemq; vicissim diminui ejus rimatores contendunt, de hoc corti quid determinare nequeo. Admiratione itidem este dignum, aere sereno tormentornm ibidem sentiri explosiones, Holmiae aliisq; in locis ad 30 milliaria distantibus institutas. Ut cum Anno 1685 Regii Prin(1943) Principes Holmiae sepelirentur hora quinta quilibet ictus exacte perciperetur. Pari facilitate tela Anno 1676 in pugna navali explosa ad 30 circiter milliaria distincte fuere observata Quae vero de Gilberti Spelanca in insula Visingsuensi, Olaus Magnus, Messenius aliiq; historici referunt, auctorum sint relicta fidei. Hoc equidem constat reperiri adhuc cavernam & quidem faetore refertam sulphureo & nauseabundo, quem assentientibus accolis ipsi speluncae prope aquas in palude sitae & collecto per longius tempus squalori, sulphureos, uvidosq; exhalanti Vapores potius adscribendum censeo, quam causis quibusvis vulgo allegari solitis. Cum etiam in his simplex antiquitas levitatem in fabulis credendis facile prodiderit, utut de eodem Gilberto ejusq; Praeceptore Catillo Runske stupenda non pauca referantur. Adparere interim in confiniis diversa spectra & phantasmata, quae ut plurimum faeminarum, aliquando equorum vel alius animalis ludricra specie sese sistunt, nemo hisce curiositatibus intentus inficiabitur. Evincerent hoc ipsum diversae vetustioris aeq; ac recentioris aevi historiae, nisi obiter solum singula hac vice decrevissem pestringere. Nec silentio praeteriri debet celebris iste amnis Motala, qui unicum uti dictum Vetteri nostri ostium, certis temporibus fluiditatem quasi deponere, & in decursu adeo solet fisti, ut libero hunc ingredi, piscesq; in fundo relictos absq; impedimento capere nonnunquam fuerit concessum. Prout Anno 1682 & 1685 tempore Nataliticorum Christi idem evenisse constat. Vulgo & accolis unanimiter est persuasum, impune nunquam Fluminis retardationem contingere, nisi vel caritatem anonae ingentem, vel Bellum, vel qualecunq; publico praesagiat detrimentum, aeque ac Balaenarum in Tamesin ingressus Anglis fatale quid portendere perhibetur. Mihi vero ut Physico, naturales mirandorum effectuum causas unice inquirenti quibuscunque narrationibus satisfieri non potuit, nisi naturae legibus easdem deprehenderim conformes. Sollicitus idcirco in iis fui examinandis, quae lucem huic U u u u u u u u u u u 2 Phae(1944) Phaenomeno faenerari videbantur, licet fluminis retardationem coram spectare nunquam licuerit. Utut vero varie hanc rem explicare conentur huic amni vicini, illo instanti aquas a litoribus recedentes fundum petere rati, semper tamen suspicio mihi oborta fuit, vel glacie vel nive fluminis infima obstructa, munimentum aquis praebuisse inferioribus interea sese in Mare exonerantibus. Ansam huic opinioni dedit To. Quod nunquam vere, AEstate vel Autumno, sed semper tempore Natalitiorum Christi vel novi Anni isthaec contingerit mutatio. To. quod prope pontem semper contigerit, ubi aquis ultra tres ulnas minime profundis, aggerum lapidumq; acervi quibus Pons innititur, fluminis decursum refraenant. Hanc suspicionem veritati consonam testatur propria & aliorum experientia suffultus Pastor Ecclesiae Motalensis in limine pontis habitans, qui herbus longiores, ut Potamogetan, Polygonum aquaticum, &c. a ponte ad propinquos anfractus in aquis germinare asservit, & his glaciem striarum instar & nivis congelatae adhaerere, quae a flumine detrusa & in pontis fundamenta delata tractu temporis cumulari & toto amni sistendo sufficere potest. Fatentur pariter molitores ibidem habitantes, imminente fluxus cohibitione, niveas quasi moles e lacu derivari, quae corpori, cui impingunt, instar glutinis adhaerentes, fundum sensim petunt. Nec infrequens aquas per totum lacum uno die aequaliter quietas, altero irritatas prope pontem sisti. Quidquid vero sit mirationem adhuc ~~ non hyeme intensissimo, sed aere clementiore, & quidem ut plurimum circa ferias Natalitias, & novi anni retardionem contingere. Frigus forte sub aquis adhuc viget, licet in aere cessaverit, vel glacies debilius congelata herbis aliisq; impedimentis detenta, obstructiones hasce parit. Antequam vero de tabula manum detraxero, silentio neutiquam praeterire possum ea quae de foute quodam non longe a Vettiri litore in paraecia Nyens. (obi & Acidulae Medevienses) prope Templum & Pastoris aedes sito, ex ingenua parochi dignissimi D. Jonae Frodelii aliorumq; relationibus (1945) onibus haurire licuit. Esurinum hunc fontem vel annonae appellitant vatem, eo quod nunquam aqua sufficienter repleatur, nisi annonae succedat sequente Anno caritas. Ambiunt hunc fontem undiq; colles arenosi molliores. Interjacet hos vallis depressa, sed minime paludosa. Ex hac occultis meatibus haec Scaturigo promanat, in eo singulare quid obtinet, quod AEstate pluviis abundante ut plurimum evadat aridus, cum vicissim aestatibus sicccissimis, instante fame, ut & secundum alios (quos attingere non vacat) bello, Regiam Motalensem Vadstenensemq; viam inundet, prout multorum ibi habitantium evincunt testimonia. Anno 1685 pluviis & imbribus frequentissimo, penitus hic fons exaruit, nec ultra dimidium pedem squalida. Anni 1686 aestate aqua accrescere visa est. Nec veritatem hujus narrationis in dubium revocare presentis anni permittit siccissima aestas, qua cum aquis penitus vacui evaserunt fontes vicini omnes, hic aqua quam maxime abundavit. Quamvis autem vel fabulam vel superstitionem multis haec narratio forte sapiat, a veritate tamen neutiquam aliena plurimorum firmata est experientiis, ut vel hinc elucescat, intimius recondita esse naturae arcana, & innumera potius densiore sub velo latitare, quam ut iisdem enucleandis sufficientes nos arbitremur. Si tamen ad sequentia hac in parte attendere velimus momenta, faciliore negotio forte res expedietur. 1. Soli Ostrogothiae ex locis fonti proximioribus annonae denunciari carietatem. 2. In tota hac Regione fontisq; praecipue vicinia arenonosum esse campum, parte etiam aliqua limo duriore gaudente, quibus impraegnandis sufficiens semper requiritur lympha, proinde etiam. 3. Deficere ibidem segetes non nisi in siccioribus annis, cum contrarium obtineat Iemptia, aliaeq; provinciae nonnullae septentrionales. 4. Meteororum tempestatisq; proventum, terrae & quidem sub superficie latentis aliquando sequi indolem. 5. Prope (1946) 5. Prope colles arenosos venis non patentibus per sabulum quasi colatura trajectas collegi aquas hujus scaturiginis. 6. Physicas ob causas imminente tempestate sicciore, augeri vel abscendere posse eas aquas, pluviosa iterum decidere, quae prolixius deducere alterius erit temporis & instituti Sapienti interea sat dictum ratus, hisce accurate perpensis non statim profictis reputanda confido, quae rationi non extemplo patescunt. Pauca haec de Vettero animus fuit referre, ut non minus quid veri de eodem traditum fuerit elucescat,quam fide temere indignum non censeatur, quidquid primus non percipit intuitus. Multa sic penitius indagari deberent, quae ab Olao Magno descripta ad fabularum seriem vulgo rediguntur, quae veritati tamen consona hyperbolice nonnunquam ab eodem proferuntur. IV. 