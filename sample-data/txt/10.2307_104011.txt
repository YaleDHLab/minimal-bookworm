[230] IV. Experimenta de Perforatione Thoracis, ejusque in Respiratione Effectibus, facta per Guilielmum Houstonum, M.D. & quondam R. S. S. cum Lugduni Batavorum commoraretur. Ann. 1728 & 1729. Regali Societati communicata per Philippum Millerum, R. S. S. Exp. I. A N N O 1728, mense Aprili, Thoracem parvi Canis pugugi ab atroque latere, scalpello angusto. Sed animal, hoc facto, non minus fortiter latravit & ululavit quam prius fecerat; neque ullum dedit signum Respirationis laesae; unde suspicabantur adstantes quidam, me non usque in cavitatem pectoris instrumentum adegisse, quare alio vulnerum pari hoc dubium sustuli: sed simili omnino eventu, namque Cani permansere Vox & Vita integrae, ex hora 9 matutina, ad 6 circiter vespertinam, quando illum occidi, ut, quid factum fuisset, viderem. Thorace post mortem aperto, facile apparuerunt quatuor vulnera membranae succingentis Costas, unde constitit singulas quatuor puncturas in Thoracis cavum penetrasse. Sed inflatis Pulmonibus, nullum apparuit illorum vitium, quamvis culter fere transversum digitum intra cavitates penetrasset; neque Aer citius effluxit quam ex Pulmonibus integerrimis effluere solet. Exp. [231] Exp. II. Mense Augusto ejusdem anni, duos nactus Catulos, quatuor circiter dies natos, idem experimentum in utroque institui, Thoraces eorum aperiens ab utroque latere, unius puncturis tantum, alterius latis vulneribus, adeo ut utrinque in conspectum veniret Pulmo; qui tamen nequaquam subsidebat, sed potius extrorsum protrudi videbatur. Utrumque animal ejulare non desiit, donec, post quadrantem horae, misertus illorum vitae & miseriis finem imposui. Exp. III. Eodem anno, circa mensis Novembris initium, Cani mediocri pectus aperui, facto utrinque amplo vulnere. Aperturis factis digitum intrusi in utramque Thoracis cavitatem, sensique Pulmones adeo collapsos ut spatium esset relictum transversi circiter pollicis inter ipsos & membranam, quae succingit Costas. Digitos suos similiter intrusere duo alii Medicinae studiosi, idemque se sentire testati sunt. Sed Canis vinculis solutus surrexit illico satis alacriter, per cubiculum cucurrit, & laesus ejulavit. Nullae aperturis immissae sunt turundae, nec quidquam vulneribus impositum ante diem crastinum; tunc autem applicati sunt plumaceoli terebinthina illiniti. Canis per tres dies detentus, adeo non vocem amiserat, ut vociferando fuerit molestus; & tandem dimissus currendo aufugit. Exp. [232] Exp. IV. Anno 1729, die Januarii 14, Canem nactus juniorem, Thoracem ejus volui aperire Aerique ingressum parare, sine magno Cutis & Musculorum vulnere; ne molestam excitarem haemorrhagiam, vel animali parerem dolorem non necessarium. Itaque, ope instrumenti Trois quarts dicti, immisi utrinque Thoracis cavo fistulam, ex penna anserina cui capitelli modo affixum erat alutae frustum pice obductum, ut Cuti prius rasae adhaereret, sicque fistulum retineret. At Cutis mobilis fistulam ilico e cavo Thoracis extraxit, sensique illam supra Costas haerere; verum, sperans eam retineri posse, nova punctura secunda vice intrusi, idemque in altero latere toties feci, neque tamen unquam retinere potui. Hac itaque spe dejectus, Cutim utrinque separavi longa incisione, posteaque Musculos intercostales discidi, & in utramque cavitatem Thoracis penetravi; quod ex Aere violenter erumpente patebat. Die crastino foraminibus turundas immisi ex subere factas, quae, utroque extremo crassiores, medio graciliores, nec fasciis nec emplastris indigebant ut retinerentur. Canis, hisce factis, non mortuus est, nec vocem amisit; sed edit, bibit, & satis bene se habere visus est, nisi quod vix potuerit in latus recumbere ob moleftiam vulnerum & praecipue turundarum. Aeri interim subinde concessus fuit introitus extractis turundis, imo quidem uni lateri per fistulam fuit inflatus. Postquam sic duos dies egerat sine sensibili Vocis laesione, dum die tertio ipse illum tractabam, subito utraque turunda satis magna vi explosa est; Aerque per foramina intrans [233] trans & exeuns tantum edebat sibilum, ut ille partim (ut videbatur) ejus sono perterritus, partim ne ego illum plus laederem metuens, aufugerit & sub lecto se absconderit. Profugi apprehensi vulneribus turundas denuo intrusi, quae haud ita diu post iterum exsilierunt. Atque hoc quidem in statu vixit ab hora 10 matutina ad 5 circiter vespertinam, & a pluribus Medicinae Studiosis non sine admiratione visus est. Tandem rem communicavi D. Van Swieten Medico hujus Urbis doctissimo, qui rem cum caeteris miratus, animal ut occiderem & cadaver examinarem suasit; sed ego, vulnerum effectum ulteriorem expectans, mortem ejus in Diem crastinum distuli. Vixit itaque quatuor dies integros post Pectoris perforationem, & tandem laqueo strangulatus est; neque signa dedit Respirationis laesae ante sinem diei tertii, quando paululum anhelosus factus est. Thorax post mortem apertus Saniem continebat utrinque, satis magna capia. Pulmones in exiguum spatium erant contracti; uno latere, quantum videre potuimus, integri; altero vulnerati. D. Van Swieten, ut in hanc rem ulterius inquireret, ipse experimenta quaedam instituit. Primo ejus, ego quamvis invitatus non potui interesse; sed secundum (quod vidi) ita successit. Exp. V. 25 Jan. 1729. Cani mediocri, asseri alligato, Thorax apertus fuit utrinque, largo vulnere. Animali Vox non defecit; & Pulmones adeo non collapsi sunt, ut per aperturas eruperit utrinque illorum lobulus. Lobuli hi extus haerentes dilatari & contrahi non [234] non desierunt; &, quod maxime mirum, dilatatio illorum Thoracis contractioni erat synchrona, & contra. Aer in Pectoris cava inflatus Animalis Respirationi nihil nocuit. Postquam sic per semihoram vixisset, sine ulla Vocis vel Respirationis laesione sensibili, Thorax ab uno latere apertus fuit ulterius, discissa costa. Tumque apparebat (magnum paradoxum!) Pulmonem contrahi dum Pectus dilatabitur, dilatari dum hoc angustabatur. Huic etiam operationi supervixit Canis, donec, re ab omnibus abunde perspecta, laqueo strangulari damnatus est. Phaenomena horum experimentorum inexpectata fecerunt, ut sequens etiam instituerem, cum amicis quibusdam eidem studio incumbentibus, quo examinaremus num Pulmo semper applicaretur membranae Pleurae, integro Thorace. Exp. VI. Canem parvulum, extensis artubus, firmiter super asserem ligavimus. Cutis elevatae portionem forfice abscidimus, ea Thoracis parte qua Costae ab incumbentibus musculis minime teguntur. Absterfo sanguine, & fluxu ejus Vini spiritu cohibito, quicquid adhuc Costas & intercostales Musculos tegebat id arreptum tenaculo abscidimus; tandemque & ipsos intercostales Musculos caute separavimus. Membrana Pleura dicta, hoc modo nudata, haecce aspicientibus exhibuit Phaenomena. Dum Pectus dilatabatur apparebat intus membranae applicatum aliquid album, dum vero angustabatur Pectus, & expirabat animal, album illud sursum fugiens locum cessit ascendenti cuidam corpori rubro; tumque mox dilatante se Pectore, (235) Pectore, rubrum iterum descendit, locum ejus occupante albo; & sic per vices. Hoc viso, superius costarum interstitium etiam musculis nudavimus, sed eo in loco apparuit nihil nisi album. ~Membrana, utraque parte, qua nudata erat, dum Pectus dilatabatur, fiebat concava; dum angustabatur, paululum (sed vix sensibiliter) convexa. Hisce ad satietatem contemplatis, discissis duabus Costis, Pectus aperuimus, tam amplo vulnere ut quicquid fere in eo latere continebatur oculis pateret. Animal hoc facto vocem non amplius edidit, quamvis ab altero latere Thorax ejus esset illaesus. Pulmo multum ilico collapsus est; sed alternum dilatationis & contractionis motum non penitus amisit: eratque, omnium aspicientium consensu, dilatatio ejus contractioni Thoracis synchrona, & contra. Cordis tandem ventriculus pertusus est, ut intrusus digitus sentiret vim ejus muscularem; sicque de Respiratione simul & Vita actum est. Fueram ego prius in ea opinione quod Homo, vel aliud animal ex perfectioribus (namRanarum & similium alia ratio est) non posset vivere si Aer in utramque cavitatem Thoracis admitteretur. At quam sit falsa haec opinio, satis docent experimenta recensita; simulque repugnare videntur doctrinae Respirationis ab omnibus merito receptae, quae statuit Pulmones dilatari a pondere Aeris per Laryngem intrantis, quando pressio ejus ab externa illorum superficie tollitur dilatatione Thoracis. Verum hanc apparentem repugnantiam sic tolli, vel saltem minui, posse existimo. Supponamus utrumque vulnus duplum esse aperturae Glottidis; sed integros esse Pulmones, omnique H h vi (236) vi contractili destitutos. Sitque Thorax jam dilatatus, & a Pulmonibus Aere distentis repletus, tum 1. Prima Thoracis contractione, exibit Aer per solam Glottidem. 2. Dilatato iterum Thorace, intrabit Aer, ea mensura, qua ejus capacitas augetur; sed non omnis intrabit per Glottidem, neque omnis per Vulnera, sed per singulas aperturas intrabit pro ratione earundem; & quantitas,quae per Glottidem intrabit, eritad quantitatem quae per Vulnera intrabit, ut Glottidis ipsius apertura, ad summam aperturarum Vulnerum; sive in presenti casu ut 1. ad 4. Ergo Aer quo Pulmones nunc inflantur, erit 1/~ illius quo fuissent inflati si Thorax mansisset integer. 3. Dum secunda vice contrahitur Thorax, debet Aer per easdem vias egredi per quas in praecedente dilatatione est ingressus: &, si immutatae manent aperturae, debet Aer, qui per vulnera ingressus est, per eadem exire eodem praecise tempore, quo Aer per Glottidem ingressus per illam exit. Unde nullus Aer manebit inter Pulmonem & Pleuram, sed omnia erunt in eodem statu in quo fuerunt in fine primae contractionis; & si ad vitam & vocem Animalis sufficit 1/~ solitae inflationis Pulmonum, vel si Thoracem potest dilatare quinquies plus solito, tunc nihil obstat quin aperto sic Thorace possit vivere & vocem formare. Unum supposui plane falsum, Pulmonem omni vi contractili destitutum esse; quod omnia everteret nisi daretur aliunde compensatio. Verum constat Glottidis rimam pro arbitrio animalis arctari posse vel (237) vel dilatari, & quidem actu dilatari, dum inspiratur Aer, arctari vero dum expiratur, (saltem dum Vox formatur); unde tantum potest Aeris ingressus juvari a Glottidis dilatatione, quantum, impeditur a Pulmonum vi contractili; tantumque potest egressus impediri a Glottidis arctatione, quantum a contractione Pulmonum juvatur. Poteritque aequilibrium servari, vel una alterave causa praevalere, prout animal hanc potestatem mutandi Glottidem habuerit, vel eadem usus fuerit. Quod etiam cum Phaenomenis apprime convenit; nam cani vociferanti Pulmones per Vulnera erupere; dum silebat, iterum introiverunt, nec eruperunt unquam. Quod ad illud Phaenomenon attinet quo Pulmo visus est dilatari dum Thorax contrahebatur, credo illud non aliam ob causam sic accidisse quam quia musculi Abdominis vi ingenti, & quasi convulsiva, contracti sursum pellebant omnia, & multum minuebant Thoracis capacitatem; unde Aer ex inferioribus Pulmonum pulsus ad superiora tendebat, & Pulvis quamvis, si totum spectes contractus, tamen ea parte qua vulnus respiciebat dilatabatur. In sexto Exp. res ipsa loquitur, album Corpus Pulmonem suisse, rubrum Diaphragma. Quin & Pulmones Thoracem integrum replere, ejusque membranae superficie sua applicari, ut vulgo creditur. Restant autem hac in re difficultates aliae, accuratioribus experimentis & acutioribus ingeniis tollendae. H h z Ob