(184) IV. Aeris Terraeque Physica Historia, Anni Biss. 1732. a Nicolao Cyrillo in Universitate Neapolit. Primar. Med. Profess. & R. S. S. I. PLUVIA copiosior Mense Januario & Decembri cecidit: illo enim ad Mensuras 131, hoc ad 111 ascendit: Mense quoque Octobri ad 108, numeratae sunt. Mense vero Martio & Maio parcissime pluit. Ita ut comparatis inter se Anni tempestatibus Hyems & Autumnus magis pluviae; Ver atque AEstas ad serenitatem vergentes, sed maxime Ver. Id quidem nostris regionibus familiare, atque Aeris temperiei, aestivo siccoque Anni tempori magis consonum. Ut mirum videri possit, quod in Caelo Parisiensi maxima Pluviae copia Mensibus decidat Julio, Augusto, & Septembri: quod a Cl. de la Hire constantissime est animadversum. Fortasse quia is est illius Regionis (quae a Septemtrione & Occidente Oceanum habet) situs, Aerisque indoles, ut in ea aestivo tempore frequentiores sint Tempestates illae, quae cum copiosis imbribus copulantur; Nos vero, quos Mare Tyrrhenum ad Austrum & Occidentem alluit, atque Apennini ad Septentrionem & Orientem positi cingunt, rariores pluvias illas Tempestates experiamur. Elevatis enim fervido AEstatis Sole copiosioribus e Mari vaporibus, poterunt qui ab Oceano surgunt, & copiosissimi versus terram feruntur, in Boreis, ac fere planis Galliae regionibus I (185) gionibus copiosiores & frequentiores pluvias tunc temporis creare. In nostris vero oris minus copiosi exurgentes e Tyrrheno Mari vapores, minorem aestiva tempestate pluviae materiam subministrabunt: praesertim quum & illis versus Terram delatis Montes Apennini, & Venti e mediterraneis Regionibus eo tempore ex opposito reflantes facili negotio obsistant. Ex hac mutua Ventorum e mari atque terra in se invicem contranitentium pugna Tempestates aestivae apud nos accidere solent, Tropee lingua vernacula appellatae, quae Fulguribus, Tonitruis & Fulminibus notabiles potius sunt, quam Pluviae copia. II. Nix, quae circa finem Anni 1731. Montes, & quidem alta occupaverat, Januario, Februario & Martio, 1732, in iisdem fere semper conservata fuit, nova supra veterem assiduo cadente. Vesuvium ipsum saepe nive contectum observavimus: in Urbe vero & Suburbano agro haud unquam terrae adhaesit. Gelu solis 29, 30 & 31, elapsi Anni diebus concrevit: prima die mediocre, secunda altius, tertia tenuius post meridiem solutum: Thermometri Hauksbeiani liquore ad gr. 57um subsidente, ac primis duobus diebus aere omnino quiescente, tertia vero flante N. W. Extremo vero Novembri, & primis Decembris diebus hujus Anni Gelu in Urbe concretum primo crassum deinde tenuius, ut in Diario. Grando 23 Februar. in suburbanis locis: 4 Martij etiam in Urbe: 4 & post 20 Aprilis in montibus observata. At 14 Sept. Foggiae cum maximo turbine maxima cecidit Grando & animalia & homines in aperto caelo agentes non leviter feriens. B b III. VenI (186) III. Ventorum varia vis,& ij saepe sibi ipsi oppositi, Hyeme ut plurimum Occidentales, nunc ad meridiem, nunc ad septemtrionem vergentes viguerunt: quod nobis Mare ad eam plagam habentibus familiarissimum esse solet. Boreales vero rarius spiravere: prima tamen & secunda Januarij fortissimus N. E. Aerem primo repurgavit, deinde aliquantulum remittens, atque in N. W. mutatus Nive montes conspersit. Hoc loco opportunum reputavi in Machinulam ad Ventorum vim metiendam, No 24. Transactionum Philosophicarum Regiae Societatis descriptam animadvertere: eam scilicet ad talem usum incertam imo falsam existimari debere. Bracteae, vel Sagittae versatili, qua in celsis Turribus apposita utimur pro Ventorum Indice, mobilis Pinnula transversa appenditur, ac Circuli Quadrans in gradus divisus apponitur. Cum Ventus nullus est, Pinnula haec omnino ad perpendiculum pendet: flante vero Vento elevatur, ac pro vario Venti impetu, vel parum, vel magis alte assurgens, virium gradus in Quadrante designat. Id salsum esse ex eo liquet: nam minima vi Venti Pinnula e situ perpendiculari ad decem & plures gradus assurgere facile potest: quo magis autem a perpendiculari recedit, eo magis crescit elevationis Pinnulae difficultas: ita ut si in prima Pinnulae elevatione ad percurrendos decem Quadrantis gradus, sufficiant duo Venti virium gradus; ad alios decem Quadrantis gradus acquirendos vix pares erunt quatuor gradus virium Venti: atque adeo ut Pinnula ad gradum e. g. trigesimum Quadrantis perveniat, haud sufficient Venti vires ad sextum & octavum gradum adauctae. Unde patet, haud posse nos hac Machina (187) Machina Ventorum vim exacte metiri: haud enim hae increscentes proportione respondebunt gradibus in Quadrante designatis. Satius igitur erit ad Ventorum vim utcumque dimetiendam ea methodo uti, quam proponit Cl. Jurinus No 379, earundem Transactionum, quaque nos in nostris Observationibus usi sumus. Ea est ut ad Arborum motum recurramus, quo diligenter inspecto per aliquem ex quatuor numeris 1, 2, 3, 4, in Diarij Meteorologici Forma notandis, Ventorum vires, seu gradus determinentur: hac lege, ut lenissimum Aeris motum, adeoque minimam Venti vim eam dicamus, qua vix Arborum folia agitentur, quamque numero I exponendam Jurinus jubet: summa ergo Venti violentia, hoc est quartus illius virium gradus, numero 4 signandus erit, cum illius impetus maxime adversus easdem Arbores, fortasse ad illarum eradicationem, furit: atque adeo intermedias vires numeris 2 & 3 exponendas monet: demum perfectam malaciam, hoc est nullam sensibilem Aeris & Arborum agitationem 0, seu zero signandam esse concludit. IV. Mercurius in meo Barometro semel die 20 Maij ad dig. Lond. 28. 82. descendit, quae fuit maxima eo anno depressio: fortissimus Auster ea die spirabat: & quamquam Thermometri liquor non parum a sua maxima rarefactione distaret; calor tamen suffocans homines torquebat. Maxima contra in Barometro Mercurij altitudo, nempe dig. 29. 38. observata est die 10 Decembris, flante duobus virium gradibus E, aere sicco frigidoque, & fumante cum impetu Vesuvio. Caeterum toto eo Mense MerB b 2 curij I (188) curij altitudo constantissime major notata est, quam reliquis Anni Mensibus: at 20, 21, 23 Novembris, ut & 16 & 17 Decembris ad dig. 29, 30, pervenit. Notandum mediam mei Barometri altitudinem esse dig. 29. 4. Hae sunt Barometri Observationes. Reticendum tamen non est, quod etsi Mercurij in illo ascensus Aeris serenitatem & Boreales Ventos, quemadmodum contra illius descensus imminentem Pluviam, & Ventos Australes comitari soleat; nihilo tamen minus non raro prorsus oppositum observatum est, ut Mercurius subsidere sereno caelo, assurgere vaporibus referto aere sit visus. Ut inde fortasse colligere quis possit ad varium Mercurij in Barometro motum, non tam Aeris externi pondus varium, quam ipsius Mercurij alterationes & mutationes quasdam concurrere posse. V. Thermometrum ab Hauksbeio constructum haec exhibuit phaenomena. Calor hoc Anno maximus observatus est a 9 Julij usque ad primos Augusti dies. Die 23 & 24 Julij, ut & 17 ejusdem ad summum gradum Calor devenit: hoc est devicto Frigore ad gr. 4. liquore scilicet ad num. 4. ascendente. Ascensus hic etiam antecedentibus annis accidere consuevit: verum quod nostro Anno peculiare fuit & insolens, ut AEstus maximus per vigintiduos dies, noctuque diuque semper fere aequalis perennaret: liquore Thermometri circa numeros 5, 6, 7, & 8 se continente: si tamen 16 Julij excipias, qua flantibus per vices S & N N W. cum tonitruis, pluit per intervalla ad digiti fere altitudinem, quo tem(189) tempore Thermometri liquor a gr. 8 ad 20 repente descendit. Frigus maximum exeunte Anno praecedente atque ineunte sequente observatum, descendente liquore Thermometri ad gr. 56 & 57, quo tempore vel Nix in montibus videbatur, vel Gelu in Urbe concrescebat. Mense item Decembri, cum Glacies visa, liquor Thermometri ad gr. 55 & 56 depressus est. Quo loco notandum duco, in Tabella ad Thermometrum Hauksbeinaum apposita, notari signum Gelu (quod Frost Anglice appellatur) gradu 65. Mihi tamen plurium annorum observatione compertum est, Glaciem factam esse liquore ejusdem Thermometri, ad me isthinc missi, tantum ad gr. 55 descendente*. Unde negari minime potest, ad Glaciei concretionem minori Frigoris gradu hic Neapoli opus esse, quam Londini. Quod phaenomenon justae Dissertationis materiam subministrabit, quam, Deo dante, exarabo, postquam & nonnulla ad rem facientia collegero, atque accuratiora experimenta instituero. VI. Pauca nunc dicamus de nostro Vesuvio. Hic sane per totum fere annum siluit: verum eo exeunte, post 9 Decembris, fumum interdiu, & quidem cum impetu, emittere caepit, noctu aliquoties flammam: 20 vero ejusdem crevit maxime & fumus & flamma. Hinc sequentibus diebus fragor internus & strepitus veluti tormentorum explosorum ad multa milliaria exauditus, ut & ligneae fenestrae, & illarum vitra contremiscerent. E montis cratere lapides igniti quoque in altum propulsi, qui deinde delapsi,ac cacuminis clivo adhaerentes, & nostrae Urbi, & * Vide Transact. No 424. (190) & remotioribus quoque locis non inelegans, etsi horrendum, spectaculum exhibebant. Cineres pro Ventorum determinatione & vi, per circumstantes regiones, nunc procul, nunc prope dispergebantur. A 27 & 28 Decembris die Fumus crassissimus haud alte se attollens crasso Cinere, quo scatebat, viciniora loca conspersit. Post 29 diem Fumus sensim imminutus, & fragor: tandem post 4 sequentis Januarij omnia omnino evanuerunt. Nunciatum insuper est, AEtnam eodem tempore & fumum & ignem ingentem cum fragoribus evomuisse: quemadmodum & Strongylum ignivomum montem, insolito strepitu intonuisse, & immani flamma conflagrasse: ita ut Calabriae Occidentalem oram incolentibus Insulae creber mugitus, atque erumpentes per vices cum strepitu flammae, Navalium classium adversus se invicem tormentorum explosione depugnantium, comparari potuisse visae fuerint. VII. Annus hic quemadmodum fruges, segetesque (si Indicum frumentum, Maiz, excipias) infra mediocritatem potulit; sic Fructuum omnis generis ubertatem, Vinumque & abundantius & dulcius, quam antecedenti anno praestitit. Restaret sane ut Historiam Terraemotus, qui 18 Novembris die nostram Urbem, sed multo magis Principatus Ulterioris Provinciam immaniter vexavit, hic subnecteremus. Verum quum adhuc veris accuratisque Observationibus caremus; ab eo negotio supersedendum nunc temporis duximus, donec certioribus factis instructi exactam illius Historiam concinnare valeamus. V. An 