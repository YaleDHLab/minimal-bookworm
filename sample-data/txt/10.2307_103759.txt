Philosoph: Transact: no 334. Fig.6 plate.~. a b e a (136) IV. Nobilissimi Viri A D A M I L E Y E L Reg. Colleg. Metallici Assessoris N A R R A T I O accurata de C A D A V E R E H U M A N O in fodina Cuprimontana ante duos annos reperto. Ex Actis Literariis Sueciae. Ann. 1722. Trimest. I. ANimalcula quaevis, insecta, pisces, cochleas & conchylia, fructus quoscunque, arbores, semina, & herbas in lapides abire, & in saxeam mutari duritiem, experientia quotidiana, & innumerae res, lapidea rigiditate asperae, tam intra Svioniam, quam apud exteros passim obviae testantur. Haec petrificatio, s. solidum in lapidem transformatio, originem ducit a tenuissimo halitu calcario, aut alio calce gravido minerali vapore, qui se fumi instar in animalium quorumvis & vegetabilium poros ingerit, sedem ibi figit, ac vi subsalsae duritiei lapidescere cuncta cogit. Neque enim aliunde arcescenda est causa, cur pleraeque tam indigenae quam peregrinae sic dictae petrificationes, in montibus inprimis calcariis, aut etiam terra, calcarius ubi lapis effoditur, in conspectum prodeant, & ex iis eruantur: qua de re tam quae in Germania & Helvetia, quam Anglia & Italia, lucem videre Lithographorum scripta, evolvi consulique merentur. Veram hancce, & solidam mutationem imitatur alia, sed rudior & imperfectior, & quae mutationem mentiatur, petrificationis species, incrustatio dicta, quam efficit saxea in subtilem viscum soluta substantia, qui occurrentium corporum superficiei tenacius ubi adhaesit, lapideam iis crustam paulatim induit; haud secus ac fruges variae, semina, corticesque condiri, saccharoque induci solent. Cujus generis in Bohemia, Germania, Anglia, I aliisque (137) aliisque regionibus non pauca occurrunt, sed inferiore tamen loco, quam vera petrificata, censenda. Porro varia etiam salium genera, alumen puta, sal culinare, & vitriolum, simili donata virtute deprehenduntur. Haec corpora quidem non in solidum convertunt lapidem, salsitudine tamen sua, & constringendi vi, obvia quaevis ita condensant & indurant, ut nativa posita mollitie, in lapideam duritatem deflectant. Vitrioli autem, inter omnia salium genera, vaporem proclivem maxime & idoneum esse ad duritiem rebus quibuscunque hoc modo conciliandam, alia ut praeteream, varia probant hominum membra, manus, pedesque, quae fodina Fahlunensium cuprea, in aqua vitriolo faeta, subinde occurrentia praebet conspicienda; quaeque vigore ac insita facultate vitrioli adeo induruisse patet, ut putredinis nescia corruptionem omnem morentur. Illustre inprimis hujus veritatis documentum dedit in laudata modo Fahlunensium fodina repertum haud ita pridem humanum cadaver, ante 50 circiter annos infelici ruina obrutum ibi contumulatumque: sed quod erutum integrum, ac sive carnem, sive cutem respicias, mutationis omnis expers comparuit, praeterquam quod corneam contraxisset duritatem. De incorrupto hocce cadavere Novellis Hafniensium Literariis * narratiunculam ante aliquod tempus insertam vidimus, quae tamen quum circumstantias nonnullas omittat, nonnulla rursus tradat quae cum rei veritate minus congruant, hinc rem non ingratam facturum me spero, si post lustratum rite cadaver, & collectas fide dignas loci incolarum relationes, facti historiam sequentem in modum cum eruditis communicavero, schemaque adjunxero, quod non fodinae minus faciem, quam oppressi ruina hominis habitum adumbret. * Extrait des nouvelles du mois de Septembre 1720. p. 207. X 2 Anni (138) Anni 1719. mense Decembri, cum Wrediani putei cuniculus (Wred-Schachtz Stollen, vid. Lit. I, Fig. 6.) in cum, qui (Mardskins-Schachtz korgestaden, Lit. D.) vocatur, agendus ducendusque esset, in puteo eodem (Mardskins Schachtet) 82. orgyias profundo, loco quem Lit. L. designat, in rupis ipsius confinio, sub aqua & 5 orgyiarum ruina, defuncti hominis corpus in conspectum venit. Utrumque crus, cum brachio dextro & capite, avulsa petrae moles contuderat: facies vero, corpusque reliquum cum veste, integra plane & intacta cernebantur; habitusque totus viri, collariae fasciae ora extrema, sinistrae manus ope, os obturantis, is erat, quem Lit. K. exhibet ac demonstrat. Crumena, quam gerebat, pyxis ex orichalco oblonga, pyxide vero tabaci condebatur frustulum, utroque illaeso & integro; ductitium autem ferrum, quo ad pyxidem annecti operculum volvique solet, aqua tincta edaci vitriolo totum absumserat. Caro hominis cutisque, asperae licet & durae palpantibus viderentur, non tamen lapidis ea erat durities, sed corneae aut ungulinae, etiam specie, suppar, quippe quae cultro cederet scindique posset. Post extractum tumulo, fodinaque corpus, diligenti examinatione quaesitum est, ecquis esset, qui agnoscere posset defunctum, aut quando periisset, scire? cum Magnus Johannis, metallicus in Korsgarden, probe illum a se de facie, quippe quae lineamenta omnia illibata servet, agnosci, idque coram consessu Metallico, profiteretur; subjungens etiam nomen, vocatum eum ajebat Matthiam Israelis, alias, ob proceriorem paulo staturam, Matthiam Magnum seu Procerum, qui in Boda Swerdsioensis paraeciae pago editus, operam Jonae Petri in Dijkarebacken locasset. Succurrit porro Matthiam hunc Israelis, postquam anno 1670, & tempore quidem autumnali, solus capsula vectus descendisset in fodinam, desideratum, dubioque procul ruina suffocatum 2 fuisse. (139) fuisse. Dictis fidem fecere idem affirmantes Ericus Michaelis Praetor Metallicus, & Ericus Petri Restiarius. His accedebat vetula, quacum vivus adhuc Matthias sponsalia contraxerat, quae, veteris & jam reviviscentis amoris jure, exanime corpus sibi concedendum, aut terrae saltem mandandum postulabat. Aderant & alii plures, illum qui agnoscerent, & narrationis hujus veritatem confirmarent. Quadraginta novem adeo annorum spatio, ab anno videlicet 1670. ad annum 1719. sub terra delituerat Matthias hicce Procerus, e qua in lucem protractum, in perpetuam rei memoriam, vetus aedes fodinae publica excepit: in qua hodieque integer, & tam quod ad vestimentum & lintea, quam carnem, cutem, capillum, & ungues, incorruptus, faetorisque omnis expers, oculis intuentium sistitur; solo aquae vitriolo abundantis ministerio exsiccatus, & contra putredinis vim munitus. Ex fideli hac certaque, quantum quidem ex loci ipsius incolis hauriri potuit, notitia haudquaquam petrificatum cadaver hoc, aut in lapidem mutatum, sed aquae tantum vitriolo scatentis beneficio induratum esse liquet. Quid quod vitrioli naturae & ingenio magis nil, quam ejusmodi petrificandi vis repugnat: quippe quod nil unquam in saxum convertat; tenuissimi vero vaporis vegeto motu omnia perrumpat, stringat, ac a putredine interituque tueatur. V. Araeometri 