XI. Observationes duae Anatomico-practicae, una de Infante nato cum Sacco Aqua pleno, ab Osse Sacro usque ad Talos propendente; altera de Hydrocephalo singulari. Auctore Job. Bastero, M. D. R. S. S. O M N E illud, quod lymphatica vasa ita obstruit, ut transitus contentae lymphae ad cor impediatur, hydropem causari potest: sic quando in partu difficili caput nimium premitur, vel capite jam nato, os uteri collum, vasaque jugularia ita constringit, ut reditus sanguinis per arterias vertebrales allati inde impediatur, oriri potest Hydrocephalus. Read Dec. 23. 1742. Sic Lowerus, libro de corde, Cap. I. in cane vinculo ligabat venas jugulares, arteriis aperte relictis, viditque canis caput pedetentim intumescere, ipsumque hydropicum fieri: & ipse in suspensis hominum cadaveribus plus semel expertus sum, laqueo reditu sanguinis ex capite impedito, cavitates cerebri humore aquoso esse repletas, plexumque choroideum hydatidibus scatere. P p Aut [278] Aut oritur hydrocephalus, quando infantes cervice incurvo prodeunt, aut ab obstetricibus nimis rude tractantur, aut ante justum tempus prono capite in utero prolabuntur. Multum huc facit Phlegmaticum matris temperamentum, & victus ex erudis & concoctu difficilioribus. Quoniam ergo in omni corporis puncto inveniantur venae, vehentes lympham sanguine tenuiorem, hinc ubique in corpote hydrops oriri <inferred>potest</inferred>; qui, si universalis, anasarca, si particularis, a partibus affectis, ut hydrocephalus, hydrops pectoris, uteri, ovarii, scroti, &c. nomen habent. Cum vero hoc anno rarissimum hydrocephali & hydropis saccularis, ut loqui liceat, in praxi mea casum observare licuit, illos ad vivum coloribus depictos Regiae Societati offerre veniam rogo. Primus casus fuit infantis masculini sexus, cui in tergo, ubi os sacrum est, oriebatur saccus usque ad ealcaneos propendens, vera cutis productio, intus, ut tangenti videbatur, humore aquoso plenus: hic infans, quamvis roseo suo colore videbatur sanissimus, paucos dies supervixit: mortuum dissecare non licuit, sed ad vivum depinxit, omnibus partibus mensuratis, accuratus pictor. Alter infans duos annos cum semisse natus erat, eo ipso quo moriebatur die, in omni quo tempore nil nisi maternum lac hausit. A patre sanissimo procreato, sed a matre cachectica in lucem edito, caput quidem ipsi erat justo majus, sed pedetentim hoc ad delineatam excrevit magnitudinem, (licet parentes plures medicos & chirurgos consuluissent, plurimaque, sed incassum, tentassent remedia) ita ut tenerae vires mon[279] monstrosum hoc caput sustinere essent impares, infansque semper jacere cogeretur. Qui caput hoc post mortem silo metiebatur, ab auditorio meatu dextro supra ossa bregmatis ad meatum sinistrum filum viginti & semipolicem Rhenolandicos longum reperiebat: qui a radice nasi incipiens, filum ducebat ad primam dorsi vertebram, huic viginti tales pollices filum erat: qui vero a radice nasi incipiens uno circuitu occipitis, frontis & temporum ossa cingebat, ejus filum viginti & quinque pollices Rhenolandicos longitudine superabat. Ita hujus capitis ossa a se invicem erant distenta, intra cujus integumenta communia nil seri aut aquae tamen fuit repertum. Aperto autem secundum artem cranio, & prudenter elevata dura matre, apparebat pia, sed tenerrima, sed pellucidissima plena humore aquoso, nullo odore, nullo sapore praedito, sed & ita pellucido, ut per eum, tamquam crystallum, ad fundum cranii posset perspici. Ad fundum cranii, inquam; ipsa enim cerebri substantia, quam inter alia anatomica conservo, ita erat compressa, ut nil minus quam cerebrum videbatur; sed tantum firma membrana, quae in his locis crassior, in aliis erat tenuior. Tres cerebri cavitates unam modo cavitatem formabant, ubi medulla oblongata & cerebellum, sed incredibiliter parvum, videri erat. Nates, testes, anum, aut cerebri vulvam, aut ullas ejus protuberantias, aut medullam spinalem frustra quaesiveris, nec vestigia ipsa apparebant. Con[280] Contentus vero humor prudenter effusus & receptus replebat quinque pintas, ad stateram examinatus sex libras & undecim ponderabat uncias. Dum infans ille vivebat, non nisi vitales ac naturales actiones in eo videbantur, animales vero nullae: quietus semper erat, non lacrymans, semper quasi dormiens, surdaster, & sine ulla convulsione, aut motu sensibili, obiit. Printed for T. W O O D W A R D, at the Half-Moon, between the Two Temple-Gates in Fleetstreet; and C. D A V I S, over-against Gray's Inn Gate in Holbourn; P R I N T E R S to the R O Y A L S OC I E T Y. M.DCC.XLII. 