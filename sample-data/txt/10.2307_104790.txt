[103] IV. Principia Dynamica, sive Principia Mechanices Metaphysica; Auctore Jacobo Jurin, M. D. R. S. S. CUM vir illustris G. G. Leibnitius novam suam sententiam, qua vim corporis in motu constituti quadrato velocitatis metiendam statuit, in Actis Eruditorum Lipsiensibus, anno 1686, cum publico communicasset, magnam illico ea res in orbe mathematico controversiam excitavit. Novam itaque istam doctrinam cum plures certatim aggrederentur, vix autem quisquam amplecteretur e mathematicis celebrioribus, anno 1695. mense Aprili, eandem auctor edito Specimine Dynamico confirmare conatus est. Ubi, inter alia multa, haec habet: `` Porro ad veram virium aestimationem, & quidem `` prorsus eandem, diversissimis itineribus perveni: `` uno quidem a priori, ex simplicissima consideratione `` spatii, temporis, & actionis (quod alias exponam) `` altero a posteriori, vim scilicet aestimando ab ef`` fectu quem producit se consumendo.'' Presented at a Meeting of the Royal Society, March 13. 1746. Videbatur autem in animo habere vir clarissimus viam illam a priori, quam se alias expositurum hic promittebat, mense Majo sequente in publicum edere, cum sub finem Speciminis hujus Dynamici haec verba addiderit: `` Sed nunc fugatis erroribus, veras & sane admi`` randas naturae leges paulo distinctius in Schediasma`` tis hujus parte secunda proponemus mense Maj~ `` exhibenda.'' O Atqui, [104] Atqui, quod magnopere dolendum, secunda illa pars neque mense Majo, neque ullo ex sequentibus aut mensibus aut annis, etsi plus quam viginti annos supervixerit Leibnitius, aut in Actis Lipsiensibus, aut alibi uspiam in publico comparuit. Sed ne quis forte putet promissum istud idcirco non fuisse praestitum, quod fidei suae liberandae non esset magnus ille vir, factum est edito novissime Commercio Literarum inter ipsum Leibnitium, & alterum illum celeberrimum mathematicum, Johannem Bernoullium. Bernoullius nempe, viso eo Specimine Dynamico, literis ad Leibnitium datis mense Junio sequenti, quaedam laudavit, sed virium aestimationem Leibnitianam adeo non probavit, ut etiam conaretur demonstrare vires corporum motorum, non quadratis celeritatum, sed ipsis celeritatibus esse proportionales. Tandem vero re per literas ultro citroque datas diligentius excussa, prorsus in Leibnitii castra transivit Bernoullius. Is ergo, tanti discipuli docilitatem remunerari certus, communicat argumentum a priori ductum, quod hactenus apud se presserat, simulque causam docet quare id prius non vulgaverit. `` Nolui, (a) inquit, illos dignari hac liquida luce `` veritatis, qui argumenta illa, ab affectibus gravium `` vel aliorum corporum sensibilium petita, non ut `` par est accepere; unde nec publice extare volui; ut `` esset quod illis communicarem, qui sese aequos ju`` dices praebuissent.'' Bernoullius (a) Mense Januario, 1696. [105] Bernoullius itaque, cum sese aequum judicem praebuisset, & argumenta illa a posteriori, uti par erat, accepisset, hoc est, descendisset prorsus in sententiam Leibnitianam, dignus utique habitus est, qui in interiora illa scientiae adyta admitteretur. `` Quoniam, (a) inquit auctor, te in nostris castris `` video, lubenter communicabo principium meum a `` priori demonstrandae verae aestimationis virium; `` quod mihi in promptu esse aliquoties indicavi, non`` dum tamen hactenus produxi. Tibi enim commu`` nicare est frugiferae maxime terrae commendare `` granum, ut in magnam plantam surgat.'' Laudo sane, quod granum istum terrae tam frugiferae commendaverit vir optimus, & tamen ejus consilium non omni videtur reprehensione caruisse. Nam etsi Papinos, Catelanos, reliquosque suae doctrinae oppugnatores, apud quos, propter incredulitatem, nihil magni poterat efficere, qui inconvertibiles quantiscunque demonstrationibus viderentur, si illos, inquam, hac liquida luce veritatis indignos judicaret,cur tamen illam reliquo orbi literato invideret? Mitto dicere, quod viri boni & humani, & incrementi scientiarum studiosi erat, rem tanti momenti omnibus patefacere. Quod si omnibus aliis rebus posthabitis, gloriae tantum suae consulere libuisset, hoc erat faciendum, quo facto obtrectatores isti aut illico ad silentium redacti, aut ab omnibus fuissent condemnati. Denique cum non sibi solum, nec uni alterive amico, sed omnibus, nati sint magni viri, quae ista est iniquitas, velle Johannem Bernoullium, & discipulos Bernoullianos, ea luce liquida (a) Mense Januario, 1696 O 2 [106] liquida frui solos, cum interim nos alii homunciones aetatem degeremus in tenebris plusquam Cimmeriis? Sed bene habet, quod post quinquaginta annos tenebrarum lux illa jam omnibus illucescit. `` Ecce Argumentum. `` Actio faciens duplum, tempore simplo, est dupla, `` virtualiter actionis facientis idem duplum tempore `` duplo; seu percursio duorum milliarium, intra ho`` ram, est dupla (virtualiter) percursionis duorum `` milliarium, intra duas horas. `` 2~. Actio faciens duplum, tempore duplo, est `` dupla, formaliter, actionis facientis simplum tem`` pore simplo; seu percursio duorum milliarium, `` intra duas horas, est dupla (formaliter) percursionis `` unius milliaris, intra unam horam. `` 3~. Ergo actio faciens duplum tempore simplo `` est quadrupla actionis facientis simplum tempore `` simplo; seu percursio duorum milliarium, intra `` unam horam, est quadrupla percursionis unius mil`` liaris, intra unam horam. `` 4~. Si pro duplo substituissemus triplum, qua`` druplum, quintuplum, &c. prodiisset actio noncu`` pla, sedecupla, 25 pla; & generaliter patet actiones `` motrices aequabiles, aequitemporaneas, aequalium `` mobilium, esse ut quadrata celeritatum; vel, quod `` idem est, in eodem, vel aequali corpore, vires esse `` in duplicata ratione celeritatum. Q. E. D.'' Perlecto hoc argumento, & ob magnam auctoris famam attentissime considerato, ego, ut verum fatear, ne scintillam quidem veritatis, aut etiam sensus communis, ibi potui animadvertere. Suspicarer sane id oculorum meorum vitio fieri, qui forte in nimia luce caecutirent, [107] caecutirent, nisi animos addidisset ipsius Bernoullii dubitatio. Vir ille acutissimus liquidae isti veritatis luci adeo non acquievit, ut in literis suis responsoriis non solum objectionem moverit, sed etiam demonstrationem, & quidem duplicem, in contrarium produxerit. `` Non video, (a) inquit, quid ab adversario in `` contrarium dici possit; nisi forte quod actio virtua`` lis confundi videatur cum actione formali; negando `` scilicet consequi A esse quadruplum ipsius C, ex `` eo quod A sit dupla ipsius B, virtualiter, & B dupla `` ipsius C, formaliter.'' Hac proposita objectione, subjungit deinde suas demonstrationes. `` 1~. Actio faciens duplum tempore simplo est `` dupla virtualiter actionis facientis idem duplum `` tempore duplo.'' `` 2~. Actio faciens duplum tempore duplo est `` simpla virtualiter actionis facientis simplum tem`` pore simplo. `` 3~. Ergo actio faciens duplum tempore simplo, `` est dupla actionis facientis simplum tempore sim`` plo. Vel scilicet, `` 1~. Actio faciens duplum tempore simplo est `` simpla formaliter actionis facientis idem duplum `` tempore duplo. `` 2~. Actio faciens duplum tempore duplo, est `` dupla formaliter actionis facientis simplum tempore `` simplo. `` 3~. (a) Februario, 1696. [108] `` 3~. Ergo actio faciens duplum tempore simplo, `` est dupla actionis facientis simplum tempore simplo. `` Vides duo argumenta, quae idem plane conclu`` dunt, sed tuae conclusioni omnino contrarium, & vul `` gari illo nituntur axiomate, quae cidem sunt aequalia `` sunt inter se aequalia; quod quidem tantummodo `` locum habet in quantitatibus homogeneis, ut hic `` comparando actionem virtualem cum virtuali, & `` sormalem cum formali, non autem illam cum hac.'' Haec Bernouillius acumine non minori, quam modestia. Leibnitius vero literis mense Martio datis,primo loco objectionem Bernoullianam diluere conatur. `` Satis non video, inquit, quid tibi velis, cum `` dicis actionem virtualem confundi cum formali. `` Non enim actio mihi hic est virtualis vel formalis; `` sed una actio alterius est dupla, vel virtualitet, vel for`` maliter. Nimirum virtualiter, cum dupla est aestima`` tione, etsi non sit dupla mole, vel congiuentia, ut du`` catus est duplus thaleri: Formaliter vero, ut thalerus `` duplum est semithaleri. Et sciendum est quod `` duplum est formaliter, id etiam virtute seu aestima`` tione esse duplum. Ideo cum nonnisi de virtute, `` seu aestimatione, hic quaeratur, nulla est confusio `` diversi geneis quantitatum vel aestimationum; `` nempe virtualiter duplum intelligo quod tale est `` virtualiter solum; sed formaliter duplum voco, `` quod simul & formaliter & virtualiter duplum est.'' Non diffitendum sane quod suo jure utitur Leibnitius, tribuendo eum quem velit sensum vocibus a se usurpatis, quodque hoc pacto plane diluit objectionem Bernoullianam. Id unum vellem clare exposuisset, vel ultro, vel postulante Bernoullio, qua, virtute, vel qua aestimatione, actio faciens duplum 2 tempore [109] tempore simplo sit dupla actionis facientis idem duplum tempore duplo. Id enim, nisi me admodum fallit, inter falsissima reponendum est. Pergit vir cl. `` Poteram vocabulis (tantum har`` moniae cujusdam causa adjectis) abstinere; ut enim `` quia ducatus duplus est thaleri, & thalerus semi`` thaleri, concludo ducatum semithaleri quadruplum `` esse; ita quia percursio 2 milliarium, una hora, `` dupla est percursionis 2 milliarium, 2 horis, & per`` cursio 2 milliarium, 2 horis, dupla est percursionis `` unius milliaris, una hora; sequetur percursionem `` 2 milliarium una hora esse quadruplum percursio`` nis unius mulliaris, una hora.'' Sublatis jam turbatricibus istis vocibus, virtualiter, & formaliter, quae limpidum hunc veritatis fontem hactenus coinquinaverant, non modo sustulit Leibnitius objectionem a Bernoullio propositum, sed eum penitus ad suas partes pertraxit. ``Tua responsio (inquit `` ille in proximis literis) mihi nunc plane satisfacit; `` video enim, quid duo isti termini tibi significent: `` caeterum argumentatio tua mihi videtur elegantis`` sima, & publico non amplius invidenda; multum `` enim ponderis tribuet argumentis a posteriori.''. Haec Bernoullius in literis mense Aprili datis, & ego quidem eidem argumento pariter acquiescerem, siquis mihi monstret aeque clarum esse percursionem 2 milliarium, una hora, duplam esse percursionis 2 milliarium 2 horis, atque clarum est ducatum esse duplum thaleri. Video enim duplo velociorem esse percursionem 2 milliarium, una hora, percursione 2 milliarium, 2 horis: duplam esse non video, sed aequalem, cum idem spatium utraque percursione conficiatur. Sed [110] Sed forte rem ulterius urgere noluit idcirco Bernoullius, quod solito commotiorem sese ostendisset Leibnitius. `` Ego, (a) inquit ille, nihil magni `` promittere ausim; sperabam tamen reus non fieri `` paralogismi apertissimi, in argumentatione, non `` obiter elapsa, sed a compluribus annis considerata, `` quam tamen alicujus momenti venditaram.'' Cujus tamen apertissimi paralogismi Leibnitium apertissime reum esse, nos, ni animus multum fallit, infra ostendemus. Demonstrationis utriusque Bernoullii examinationi Leibnitianae non opus est immorari, quod pendeat utraque demonstratio ex sensu vocum, virtualiter, & formaliter, secus accepto quam vellet Leibnitius. `` Eos, (b) inquit Bernoullius, sumebam terminos alio `` sensu quam eo quo nunc eos explicas.'' Leibnitius vero, incertus adhuc quid ponderis habitura esset apud Bernoullium prima sua demonstratio, alteram eidem subjungit. `` Aliam, (c) inquit, addo, `` quae, si fundum rei spectes, redit in priorem, habet `` tamen suum proprium pondus. Actiones motrices `` (aequabiles intelligo) ejusdem mobilis sunt in ratione `` composita effectuum immediatorum, nempe longi`` tudinum percursarum, & velocitatum. Porro lon`` gitudines (aequabiliter percursae) sunt in ratione com`` posita temporum & velocitatum. Ergo actiones `` motrices sunt in ratione composita ex simplice `` temporum & duplicata velocitatum; ideoque iisdem `` temporibus, vel temporum elementis, actiones mo`` trices ejusdem mobilis sunt in ratione duplicata `` velocitatum, vel, si diversa sint mobilia, in ratione `` composita (a) Mart. 1696. (b) Apr. 1696. (c) Mart. 1696. [111] `` composita ex simplice mobilium & duplicata velo`` citatum.'' Bernoullius in literis mense Aprili ad Leibnitium datis, cum sese priori demonstrationi acquiescere dixisset, de posteriore autem ne verbum quidem faceret, quaesivit ex eo Leibnitius mense Majo, `` quid illi videretur de altera ejusdem pro`` positionis demonstratione. Quae (inquit) paulo `` magis est ad formam receptam, etsi ambae conve`` niant in radice.'' Bernoullius itaque, cum jam effugere non posset, quin mentem suam aperiret, in literis mense Junio datis haec habet. `` Altera tua demonstratio propositionis de ra`` tione actionum motricium, quam in prioribus al`` legasti, ingeniose pariter ac prior, &, ut dicis, `` magis ad formam excogitata mihi videtur, quam`` vis in fundo rei ambae coincidant. Nihil etiam `` enim mihi certius est, quam quod actiones mo`` trices debeant mensurari per effectus suos immedia`` tos; si itaque longitudines percursae, & velocitates `` (nisi quis obstinate vellet velocitatem potius esse `` causam) sint effectus actionis immediati, & quidem `` soli, quorum unum ab altero non depender, vel `` in altero non includitur, erunt actiones motrices `` necessario in ratione composita longitudinum & `` velocitatum; adeoque temporibus aequalibus in du`` plicata velocitatum.'' Patet Bernoullium hoc responso demonstrationem illam alteram Leibnitianam specie quidem probare, reipsa, quamvis cum summa cautione & modestia, damnare. Nec enim solum subinnuit velocitatem esse causam potius, quam effectum actionis, sed assensum suum ea conditione astringit, ut effectuum P a [112] a Leibnitio positorum, nempe longitudinis percursae & velocitatis, unus ab altero non dependeat, vel in altero non includatur. Cum igitur sit evidentissimum, pendere longitudinem percursam a velocitate, & in illa includi, patet istam demonstrationem vitiosam esse judice Bernoullio. Leibnitius proximis literis mense Junio datis, cum ad alia plura copiose & distincte responderet, ad tacitas hasce objectiones Bernoullianas, dissimulata earum vi, quasi aliud agens, hoc unum reposuit. `` Caeterum, ut actionem nunc, composita ratione `` suorum principiorum, potentiae & temporis, aestimo; `` ita cam paulo ante aestimaveram composita ratione `` eorum quae praestat; effectus scilicet extensivi seu `` materialis, nempe longitudinis (quem ~ ~ `` effectum vocare soleo) & effectus intensivi seu for`` malis. Desideratum enim est, ut praestctur multum `` & cito. Ambae autem aestimationes consentiunt `` inter se, ut vides.'' Per obscuritatem hujus responsi, sive affectatam, sive Leibnitio naturalem, facile cernitur eum velle ut velocitas pro effectu actionis habeatur, quam Bernoullius pro causa potius habendam subinnuerat, non audere tamen eam diserte nominare, licet eam intelligat sub nomine effectus insensivi seu formalis, quem praestet actio. Porro de altera objectione Bernoulliana, nimirum, quod etiamsi velocitas vel maxime sit effectus actionis, pariter atque longitudo percursa, tamen cum alter horum effectunm ab altero dependeat, vel in altero includatur, et certe pendet longitudo percursa a velocitate, actio mensurari non debeat per effectus istos, de hac, inquam, altum hic silentium. Actum itaque videtur de altera illa demonstratione, Leibnitio ipso judice, pariter atque Bernoullio; & sane in [113] in sequentibus eorum literis ne minimam quidem ejus mentionem factam reperio. Porro, prior illa demonstratio, quae eodem recidit cum posteriori, vera scilicet cum falsa, non videtur omni scrupulo caruisse, neque apud Bernoullium, neque apud ipsum Leibnitium. Bernoullius enim, etsi mense Aprili professus sit eam sibi plane satisfacere, eique acquieverit, elegantissimam vocaverit, & publico non amplius invidendam, tamen Augusto mense nescivit quid sibi vellet Leibnitius per vocem actionis, ex qua pendet tota illa demonstratio. `` Oportet, inquit, ut definias quid `` per actionem intelligas; alias nihil unquam de`` monstrari poterit.'' AEquum sane monebat, frustra tamen; nam in literis Leibnitii responsoriis, utut satis prolixis, ne ~ quidem videas de illa definitione tantopere necessaria. Leibnitius autem ipse, in literis mense Junio datis, haec habet: `` Mea demonstratio a priori, pro nostra `` virium aestimatione, nititur utique aliqua suppositione. `` Nempe, Actionem quae facit aliquid uniformiter, `` tempore simplo, esse duplam actionis facientis idem `` uniformiter, tempore duplo. Hanc suppositionem `` concedere debent Catelanus, & alii, cum quibus dis`` putaveram.'' Quid si nolint? Corruit ergo demonstratio, quae nititur hac suppositione, saltem nisi suppositionem istam prius demonstres. At `` Nondum quidem inveni modum a priori hanc `` propositionem demonstrandi per viam congruentiae; `` imo, ne hanc quidem, quod actio idem faciens, `` breviori tempore, sit major; a quo esset incipien`` dum.'' P 2 Itaquc [114] Itaque cum tantopere depraedicata illa demonstratio a priori indigeret alia demonstratione, quam nondum invencrat Leibnitius, nec unquam postea invenit, nec inventurus est quisquam mortalium, minime mirandum granum istud, utut frugiferae maxime terrae commendatum, in plantam non surrexisse. Bernoullius quippe liquidae isti veritatis luci, cum cerneret dilapsam in cineres facem, longum vale dixit. At illo longe animosior vir celeberrimus, Chr. Wolfius, theoriam virium a priori, geometrarum more, pertractare aggressus, eam, in primo tomo Commentariorum Academiae Imperialis Petropolitanae, cum publico communicavit, sub titulo Principiorum Dynamicorum. Hujus partem `` cum anno 1710. cum Il`` lustrissimo Comite ab Herberstein, Illustri Leibnitio, `` atque aliis communicasset, eam Leibnitius in suam `` cum viris celeberrimis Johanne Bernoullio atque `` Jacobo Hermanno aliisque communicatam, recidere `` scripsit anno 1711. datis literis dicto fidem his ver`` bis faciens: Calculum virium purarum seu actionum `` talem instituo. Sit spatium s, tempus t, velocitas `` v, corpus c, effectus e, potentia p, actio a. In `` motu aequali erit tv ut s, e ut cs, tp ut a. Atque `` haec quidem sine demonstratione assumi possunt. `` Accedit, quod demonstrandum, ev ut a. Hinc `` porro plurima theoremata demonstrari possunt, e.gr. `` p ut cv2. Nam tp ut ev: sed e ut cs, & s ut tv. `` Ergo fit tp ut ctv2, seu p ut cv2. Atque in his con`` tinetur pars meorum Dynamicorum, abstracta `` maxime a rebus sensibilibus, etsi deinde per experi`` menta verificetur.'' `` Nullus itaque dubito (inquit `` Cl. Wolfius) me hic principia Dynamicae menti `` Leibnitii conformia proposuisse.'' Atque [115] Atque hoc quidem per se clarum est, cum theoremata Wolfiana cum notulis algebraicis Leibnitii adamussim conveniant; utrum vero veritati, pariter atque menti Leibnitii, conformia sint ea principia, operae pretium est examinare. Caeterum istud praecipue dignum notatu in hisce notulis reperio, a ut ev, quod demonstrandum: unde videtur Leibnitius, ne tum quidem, post 16 annos elapsos, invenisse demonstrationem suppositionis olim Bernoullio venditatae; nempe, quod actio faciens aliquid, tempore simplo, dupla est actionis facientis idem tempore duplo, cum actio faciens aliquid tempore simplo duplo velocius id faciat, quam actio idem faciens tempore duplo. Quomodo autem islud demonstret Wolfius, mox examinabimus. Nos enim, cum illustrissima academia scientiarum imperialis Petropolitana tres priores suorum commen tariorum tomos dono mittere dignata esset, & simul significandum curasset non ingratum sibi fore, si aliquid subinde ex cogitatis nostris, commentariis inserendum communicare vellemus, jam uno scripto misso, quod ad nostram tuborum capillarium actionis theoriam <inferred>pertinebat</inferred>, eoque benigne ab illustrissima academia excepto, & in commentariis publicato, brevi post tempore aliud eidem obtulimus sub titulo Principiorum Dynamicorum. Quod enim videbam celeberrimum Wolfium ea jam clare, & distincte, & in morem geometricum explicata proponere, quae ab ipso Leibnitio minus perspicue era~t tradita, quam ut facile cerneretur, quid veri inesset, aut falsi; & tamen in summa rerum alteri cum altero adamussim convenire; occasionem arripere visum est istius theoriae ad examen accuratum revocandae. Hunc [116] Hunc in finem ea omnia, quae putabam recte tradidisse Wolfium, ad verbum excripta, Principiis meis Dynamicis inserui; quae decrant, supplevi; quae falsa videbantur, correxi, atque id ser ptum 12 abhinc annis, ea qua par erat observantia imperiali academiae obtuli. Lectum id scriptum in publico conventu, eoque nomine grates agi mihi jussisse academiam, ex literis clarissimi Mulleri, tunc temporis Petropoli abiturientis ad expeditionem Kamkatschianam, intellexi. Postea vero, cum per tot annos nullam illius scripti mentionem fieri viderem in commentariis, tandem anno superiore per amicum, quid eo factum esset, quaesivi. Is mihi primo respondit nullum ejusmodi scriptum ad academiam pervenisse. Rescripsi, rite tuisse traditum, lectumque in publico conventu, mense Junio anni 1733, gratesque eo nomine mihi actas. Tum demum inspecto protocollo academico, id verum esse repertum est, scriptum vero ipsum nullibi comparuit, nec sciebat quisquam quo casu intercidisset. Potestatem vero mihi fecit illustrissima academia, novum, si vellem, exemplar Petropolin mittendi, commentariis inferendum; vel, si id mallem, in actis nostris philosophicis publicandi. Excussis itaque meis scriniis, exemplar perfectum istius scripti nullibi reperiebam, sive quod aliquo casu intercidisset in domicilio bis mutando, sive quod unum istud confectum esset quod miseram Petropolin. Imperfectum vero exemplar reperi, quod, ut potui, supplevi, jamque meliori, spero, fato, Societati Regiae Londinensi dono, dedicoque. P R I N C I P I A [117] P R I N C I P I A D Y N A M I C A. ACcidere non raro cernitur inter litigantes, ut res a principio satis facilis & expedita, malitia tamen patronorum per omnes legum ambages & laqueos altercantium, in difficillimam tandem & pene inextricabilem abeat controversiam. Tunc autem, si quis jurisconsultus viam aliquam brevem & claram ostenderit, qua res ad exitum perduci queat, videtur is mihi de utraque parte non pessime mereri, sive justiorem, sive etiam sequiorem causam tueri, eidem contigerit. Talem judico sese praestitisse celeberrimum Christianum Wolfium in illa controversia de vi motrice, quae jam a multis annis orbem eruditum occupavit. Is enim, si ipse verum non sit assecutus, rationem certe monstravit, qua alii ad verum & tuto & facile pervenire possint. Hujus itaque, & illustrissimi Leibnitii, quem is se ducem sequi profitetur, vestigiis insistens Principia Dynamica, ut ipsorum verbo utar, quam fieri potest perspicue, exponere conabor. Quem in finem non nisi casum simplicissimum considerare decrevi, corporis vi viva praediti, quod movetur motu uniformi, h. e. sine omni impedimento sive medii resistentis, sive corporum quorumcunque oppositorum, plane secundum positiones Wolfianas. De quo clarissimo viro si me tum definitiones & axiomata, tum ipsas propositiones sequentes, praeter unam aut alteram, & earum demonstrationes, ne verbo quidem mutato, sumpsisse mutuo animadvertat lector ingenuus, sciat ille velim me id consulto fecisse, quod cas neque clarius enuntiari posse existimem, neque certius demonstrari. Definiti~ [118] Definitio 1. ` Vim vivam cum Leibnitio, vel etiam simplici`` ter vim appello, quae motui locali adhaeret. Definitio 2. `` Vis pura est, cui in agendo contraria nulla re`` sistit.'' Corollarium. `` Vis igitur pura toto actionis tempore invariata `` manet. '' Scholion. `` Istiusmodi vis in motu aequabili sese exerit, si `` concipiatur fieri in medio non resistente. Quanto`` cunque enim intervallo mobile promoveatur, eadem `` tamen semper subsistit celeritas, consequenter vis `` motrix eadem. Effectus adeo, quem producit, eam `` minime absorbet.'' Definitio 3. `` Actio pura dicitur, quae exercetur vi motrice `` pura.'' Scholion. `` Talis est actio mobilis motu aequabili lati in `` medio non resistente.'' Definitio 4. `` Actio uniformis est, quae duplo tempore dupla, `` triplo tripla, & ita porro, seu in genere, quae est ut `` tempus.'' Scholion. `` Istiusmodi actio in motu aequabili locum habet, `` ubi mobile continuo eadem celeritate moveri per`` git, si nempe motus fieri concipitur in medio non `` resistente.'' Definitio [119] Definitio 5. `` Effectus vis motricis extra conflictum est translatio `` mobilis per spatium.'' Axioma 1. `` Si duo, vel plura mobilia aequalia aequali celeri`` tate moveantur, vis eorundem eadem est.'' Axioma 2. `` Eadem vi eodem tempore eadem absolvitur `` actio.'' Scholion. `` Eadem vi longiori tempore majorem absolvi `` actionem quam breviori, & contra eodem tempore `` vi majore actionem majorem absolvi quam minori, `` nemo dubitat. Quantitas adeo actionis pendet a `` quantitate virium & temporis. Quamobrem, si vires `` fuerint aequales, & tempusidem, actio quoque eadem `` esse debet.'' Axioma 3. `` Si idem mobile per idem spatium transfertur, `` effectus idem est.'' Scholion. `` Supponimus nempe motum fieri in medio non `` resistente, aut saltem abstrahimus ab actione, quae `` impenditur in superandam resistentiam medii: id `` quod licet, quamdiu temporis nulla habetur ratio, `` quo effectus producitur.'' Theorema 1. `` Si corpora inaequalia eadem celeritate moventur, `` vires sunt ut massae.'' Demonstrationes hujus,& sequentium octo theorematum, circa quae nulla nobis cum Leibnitianis est controQ versia, [120] versia, in scripto Petropolin misso posueramus verbis Wolfianis: hic autem ad evitandam prolixitatem, omittendas censuimus. Theorema 2. `` Actiones uniformes eodem tempore absolutae `` sunt inter se ut vires.'' Theorema 3. `` Actiones uniformes, viribus aequalibus absolutae, `` sunt inter se, ut tempora quibus absolvuntur.'' Theorema 4. `` Actiones uniformes sunt in ratione composita `` temporum & virium.'' Theorema 5. `` Vires inaequales eandem actionem absolvunt tem`` poribus sibi reciproce proportionalibus.'' Theorema 6. `` Si duo mobilia aequalia per spatia inaequalia trans`` feruntur, effectus sunt ut spatia.'' Theorema 7. `` Si duo quaecunque mobilia per idem spatium `` transferuntur, effectus sunt inter se ut massae eo`` rundem.'' Theorema 8. `` Si duo quaecunque mobilia per spatia quaecunque `` transferuntur, effectus sunt in ratione composita `` massarum atque spatiorum.'' Theorema [121] Theorema 9. `` In motu aequabili, effectus sunt in ratione com`` posita massarum, celeritatum atque temporum.'' Theorema 10. `` Actiones, quibus idem effectus producitur, sunt `` ut celeritates.'' Pervenimus jam ad illud theorema, in quo totius rei cardo vertitur. Si hoc verum est, amplectenda est doctrina Leibnitiana; si minus, repudianda. Itaque diligenter examinanda est hujus theorematis demonstratio. Ea dividitur a Wolfio in tres casus; sed cum secundus & tertius a primo pendeat, nos hunc unum considerabimus. Demonstratio Casus primi. `` Si mobilia fuerint aequalia, & effectus idem di`` verso tempore producatur, celeritates erunt ut tem`` pora reciproce, quibus is producitur; hoc est, cor`` pus, quod tempore 1/2 T effectum producit, movetur `` celeritate 2 C, cum alterum, quod effectum tempore `` T producit, moveatur simplici celeritate C, atque `` ita porto. Jam evidens est, actionem uniformem `` esse duplam, quae dimidio tempore effectum pro`` ducit, triplam, quae subtriplo, & ita porro, &c.'' Ai'n vero, Wolfi, evidens esse istud? Quid si negem? Quid si dicam actionem, quae eundem effectum producit, eandem esse, quocunque tempore eum producat? Haec est ea ipsa suppositio Leibnitiana, cujus in literis ad Bernoullium datis anno 1695, se nondum ait invenisse modum demonstrandi a priori; quod in literis ad teipsum datis anno 1711 adhuc demonstrandum ait. Id tamen tu non conaris Q 2 demonstrare, [122] demonstrate, sed evidens esse ais. Nego evidens esse, & corruit tua demonstratio, corruit simul ipsa propositio. Huic autem antequam novam substituamus, dispiciendum est paulisper quid per actionem intelligatur, quid per effectum. Actionis definitionem cl. Wolfius,Leibnitii exemplo, quod minime factum vellem, omisit. Docuit solum qualis sit actio pura, scilicet quae omni impedimento careat; & qualis actio uniformis, nempe quae crescat in ratione temporis: quid per actionem ipsam intelligeret, nullibi definivit. Hoc autem nisi fiat, nihil unquam demonstrari poterit, quod olim Leibnitium, sed incassum, commonefecerat Bernoullius. Hunc defectum si ego supplere ausim, quam Wolfius definitionem effectus dederit, eandem actioni ipsi tribuerem; quum nihil interesse videatur inter actionem & effectum, nisi quod actio, si ita loqui liceat, sit effectus in fieri, effectus autem sit actio peracta sive absoluta. Scilicet, in exemplo Wolfiano id agit vis viva, ut transferat mobile per spatium; ergo actio vis vivae est translatio mobilis per spatium; effectus etiam vis vivae est translatio mobilis per spatium; vel, si mavis, effectus est mobile jam translatum per idem spatium. Generaliter vero, actio est productio effectus; vel, si mavis, actio est qua quid efficitur: effectus autem est id ipsum quod efficitur. Nolim sane definitiones istas pro perfectis venditare: sed tamen ejusmodi esse censeo, ut omni careant erroris periculo, praesertim si per exempla aliquot rem planiorem reddiderim. Si [123] Si ego paginam unam descripsero, actio mea erit descriptio unius paginae, & effectus erit pagina una descripta. Si operarius parietem dealbet, erit ejus actio dealbatio parietis, effectus autem erit parics dealbatus. Si rusticus hortum perfodiat, actio ejus est horti perfossio, effectus autem est hortus perfossus. Infinita alia exempla sibi quisque excogitare poterit; & sane puderet rebus tam planis, & quasi frivolis, tamdiu immorari, nisi haec ipsa perperam concepta tot magnos viros in gravissimos errores praecipitassent. Scilicet, Hae nugae seria ducunt In mala. Theorema 10 nostrum. Actionum aequalium aequales sunt Effectus. Absolvat vis viva quaevis A actionem quamcunque, & data sit alia quaecunque vis viva B. Jam, ut absolvat vis viva B actionem aequalem actioni vis vivae A, necesse est tantum praecise agat vis viva B, quantum egerit vis viva A. Ergo post absolutam actionem ipsius B, tantum erit actum vi B, quantum actum fuerit vi A; h. e. effectus vis vivae B par erit effectui vis vivae A, quarum actiones fuerint aequales. Q. E. D. Theorema 11 nostrum. Actiones sunt in ratione effectuum. Demonstratio. Producatur actione a effectus e. Ergo alia aequali actione a, per Theor. 10, producetur alius effectus e, priori aequalis: consequenter, actione bis a producetur [124] effectus bis e. Similiter patet actione ter a produci debere effectum ter e, &c. Immo in genere, actione na (=A) produci debere effectum n e (=E). Est igitur A: a:: E: e, hoc est, actiones sunt in ratione effectuum. Theorema 12 nostrum. Vires sunt in ratione composita massarum & celeritatum. Demonstratio. Per Theorema 4. actiones sunt in ratione composita temporum & virium. Per Theorema 11, eaedem sunt in ratione effectuum. Ergo effectus sunt in ratione composita temporum & virium. At per Theorema 8, effectus sunt in ratione composita massarum atque spatiorum. Ergo ratio composita temporum et virium par est rationi compositae massarum atque spatiorum. Unde vires sunt in ratione composita massarum et spatiorum directe, et temporum reciproce; h. e. in ratione composita massarum et celeritatum. Q. E. D. V. 