(417) I. De A M B R A G R Y S E A. Auctore Casparo Neumanno, M. D. Chemiae Profess. Berolin. & R. S. S. [Vide P A R T I. No 433. & P A R T II. No 434.] P A R S III. SEcundum externum aspectum mutiplex datur Ambra grysea: 1. colore cinericeo, 2. albicans, 3. subflava, 4. cinereo-nigricans, 5. laevis, ac si corio superducta esset, 6. colore puniceo, 7. cum striis, 8. maculosa, & 9. plane nigricans. (a) Ambra quae nunquam deglutita ab animalibus fuit, ut & (b) quae ab iisdem deglutita seu devorata & postea rursus in mare ejecta, vel etiam in ipsorum corporibus reperta fuit. Haec posterior, scilicet Ambra quae deglutita fuit, ut jam ante memoravi, est omnium vilissima & levissima, nam utplurimum aliquid de loco mansionis seu faetore animali secum servat, si proptereaque facile a bona Ambra distingui potest. Sic & plane nigricans, & penitus albicans Ambra nullius valoris est, similiter, quae laevis, uniformis & nimium pura externo visui apparet, quoque suspecta, raro genuina, plerumque adulterata, si non penitus factitia vel composita existit. Ea contra, quae coloris est cineritii striis dotata, vel etiam albicans maculosa, nigre vel slave maculata, externa crusta nigricanti praedita, licet quoque non adeo pura, sed cum rostellis avium, particulis sepiae, spinis piscium, vel aliis rebus hinc inde commixta sit, nihilo tamen secius pro optima habetur; Quanquam adeo necessaK k k rium (418) rium non sit, ut ejusmodi avium rostra, ~ impuritates semper admixta habeat, ~ ~, si eam accipere possumus, pura potius quam impurior, eligi potest: Haec tantum idco adduco, ut noscatur, quod optima etiam Ambra varsis plerumque quisquiliis commixta esse soleat. Primariae proprietates bonae Ambrae gryseae (exceptis iis, quas jam memoravi) sequentes sunt, ut sit levis, contactu fere ut cera, simul quidem friabilis, interim aliquantum tenax, ita ut sub contusione mortario vel pistillo adhaereat, odoris fragrantis, ad candelam urentem facile inflammabilis & constanter flammam servans, super ignem vel candentem carbonem facile liquescens, & nullius singularis nec amari nec austeri, neque acidi neque salmi saporis. Ordinario Ambram, ne multum perdatur, acu candente, vel alio subtili fervido instrumento probare solent, an sit genuina nec ne? pungunt scilicet illa Ambram, tum circa acum, vel etiam superne proveniens aliquid ut fusa resina apparere debet, vel projiciunt eam super prunas, aut paucum quiddam in cochleari argenteo super flammanetem candelam liquescere faciunt. Haec proba habet equidem suum usum, verum si non accurate exhalantem odorem cognoscas, & adhuc varias plures alias circumstantias observes, sed unice ad solam hanc liquefactionem~ attendas, tum & haec usitata proba fallere, ac in adulterata imo plane factitia Ambra itidem obtingere potest, nec minus ea proba, quam Dr Ettmuller olim commendavit, inquiens: Veram Ambram in manibus, ut cera, molleseere, factitiam e contra friabilem esse; quae proprietas vero per artificium (419) tificium aeque facili negotio induci valet, nec in se ipsa semper & ubique evenire solet. Adulteratur Ambra grysea, imo etiam componitur (a fraudulentis deceptoribus) cum cera, resina, storace, Benzoe, Succino, Ladano, Moscho, Zibetho, ligno Aloes, carie fraxini, farina oryzae, Mosco arboreo & similibus, dum impostor alius super alium semper meliorem proportionem & mixturam adinvenire studet, quae tamen fraus facile quoque detegi potest. 1.) Ambra grysea factitia & composita plerumque plane uniformis est, ex omni parte eodem colore atque mixtura, instar massae pilularum vel pastae apparet, id quod in naturali Ambra nunquam ita aequaliter obtingere solet. 2.) Falsa ejusmodi Ambra utplurimum citius in manu calida mollescit, quam genuina. 3.) Sed omnium optime talis Ambrae factitia ex odore cognoscitur; nam sicut verus Ambrae odor profecto plane specificus est, cum nulla alia re in mundo comparandus, ita quoque non tam facile ars ipsum imitari poterit, sed modo hoc, modo illud ex adventitiis vel immixtis ingredientibus odore praevalebit & fraudem prodet; idque tanto magis cognoscetur, si ejusmodi Ambra carbonibus candentibus inspergatur, vel in cochleari argenteo super candelam flammantem, vel etiam particula immediate ad candelam flammantem detineatur, halitus olfactu percipiatur, simul quoque ad liquationem & incensionem attendatur: Genuina si existat Ambra, tum sub liquatione bulliet, post liquationem permanebit fusca, & ultimo odorem succini aemuK k k 2 lum, (420) lum, quantumvis debiliorem, quam succinum commune, de se sparget; si vero falsa sit, tum & hae proprietates nunc hic, nunc alibi deficient ac aberrabunt. Nam (a) haec vel plane non, vel serius, aut longe citius liquescet. (b) In ebulliendo, & exhalante odore multo aliter sese geret, dum vel faetidum quid, vel fragrantius, vel plane aliud quid olens, quam verae Ambrae exhalationes sunt, ex se demitter. (c.) Tum quoque post tostionem & peractam ebullitionem non in eodem aspectu permanebit, uti vera Ambra, sed vel carbonarium vel cinereum, vel terreum, adeoque penitus alium externum aspectum, etiam ratione coloris, monstrabit. 4.) Quod si ejusmodi Ambra occurreret adulterata, quae nullo peregrino odore imbuta, sed forte cum re quadam, nullo odore praedita, composita sit, e. gr. cum musco arboreo gryseo, & cui, ratione odoris, & melioris occultationis gratia, nihil nisi ipsa Ambra grysea admixta, proptereaque nullo alio, quam vero Ambrae odore imbuta sit, tum tamen & haec fraus facile detegi posset: (~) talis enim Ambra in hac proportione nimis parce aut debilius olebit, (~) eadem carbonibus candentibus inspersa copiosius fumahit, si non aperte faetebit, (~) nec aequaliter ex omni parte liquescet, neque sub liquatione ita bulliet uti genuina, (~) denique non tam facile a flamma candelae accendetur, nec minutae candelae adinstar absque intermissione ad consumtionem usque flammabit, quod genuina tamen Ambra monstrat. 5. Porro (421) 5. Porro omnis factitia vel adulterata Ambra sub solutione se prodet, & longe aliter se geret, quam vera. 6.) Denique etiam in destillatione aperto igne, in qua falsa perquam recedit; ut alias probas jam praeteream. Vera proinde Ambra grysea est Bitumen, & quidem, inter nota hactens bitumina, succinum proxime aequans, vel ei accedens, excepta duritie, ac pelluciditate: Proximum est ipsi in sua mixtione non tantum prae reliquis bituminibus, nec solum prae omnibus aliis mineralibus, verum & prae omnibus caeteris rebus in universo mundo, quoque etiam modo appellentur, prout ulterius percipiemus. Quanquam vocabulum Bitumen nihil aliud significet, quam mixtum quoddam minerale, tamen plurimi historiae naturalis Scriptores illud ad hanc specificam significationem redegerunt, quod ejusmodi mixtum proprie sit Pinguedo terrae tenax, facile urens, cum quo charactere nostra etiam Ambra grysea perfecte convenit: a) Basin & plurimum pondus partium ipsius essentialium constituit pinguedo sive oleum, & in unica Ambrae gryseae drachma ad minimum ~ ii ~ vel 5/6 praesto sunt, ita, ut & hic, secundum regulam scholarum, a potiori sit denominatio, propter superpondium constitutivi, Ambra non incommode pinguedo vocari possit; b.) cum vero ista pinguedo, vel hoc in Ambra contentum oleum nec vegetabile, nec animale, e contra aperte & absque contradictione minerale sit, hinc illud optimo jure pinguedinem terrae appellare licebit; ~) Ambram corpus tenax, vel pinguedinem tenacem esse, respectu aliarum pinguedinum, de hoc nemo disputabit, nec in dubium vocabit, alias enim facile (422) facile contundi ac pulverisari posset, nec ita pistillo & mortario adhaereret, d) Quod denique facile urens sit, itidem cuivis facillime demonstrari potest, dummodo particula Ambrae candelae flammanti admoveatur: adeoque nihil deest de requisitis bituminis qualitatibus & ante memoratis characteristicis expressionibus aliorum Autorum. Quod vero dixerim: hoc subjectum, Ambram gryseam, praeomnibus caeteris rebus in universo terrarum orbe, succino proxime accedere, illud nullatenus tanquam nuda cogitatio vel conjectura suscipienda est, sed experientia ipsa hoc me edocuit, nam (1.) Ambra grysea per se, & in forma sicca super nudo igne liquefacta & fusa, adeoque sensim sensimque exhalans, & sic etiam super pruna, revera praeeminentem succini odorem continet; si vero Ambra cum aqua igni applicetur, tum quidem pari ratione liquescit adinstar resinae, & inficit aquam aliquatenus odore Ambrae, licet ei se non immisceat, qui odor quoque facile rursus per destillationem separatur; verum cingens eam humiditas impedit simul resolutionem mixti, & exhalationem aliquarum partium essentalium, brevi! hac ratione odor succineus non ita prodit, ac sub liquatione sicca. (2.) Ambra grysea etiam in praeparatione vernicis eodem modo sese habet, uti Ambra citrina, vel succinum, scilicet si Ambra liquescat, eique postea oleum seminis lini ab omni aqua liberatum effundatur, vel alii vernices leniter oleosi cum ea misceantur. (3.) Denique omnium optime eos convincit Destillatio Ambrae gryseae igne aperto, in hac enim plane omnia perfecte & proxime ita sese habent, uti (423) uti in succino: Eruditus & celebris olim Dr Herman Nicolaus Grimm, qui per longum tempus in India Orientali fuit, quondam unciam unam Ambrae gryseae ex retorta vitrea igne aperto gradatim destillavit, & exinde (prout Relatio ipsius in Ephemeridibus Naturae Curiosorum a quovis perlegi potest) primo liquorem aqueum, deinde (ut exprimit) liquorem spiritualem, porro oleum coloris flavi, paucum quiddam salis volatilis, & in retorta residuum quoddam, adinstar picis, recepit, ubi clare simul perhibet, N. B. Quod liquor, oleum, sal volatile & residuum, adeoque ommnes partes eodem plane aspectu, eidemque proprietatibus, quam partes ex destillatione succini provenientes fuissent, excepto quod oleum fragrantiorem paulo odorem sparserit *. Jam haec destillatio satis & sufficienter ad plenariam convictionem mihi sufficere potuisset, si assuetus essem in ejusmodi casibus unicuique statim sidem adhibere, vel ei inniti, quod multi forte tanto certius fecissent, dum longe preciosius est, in his nostris regionibus ejusmodi experimenta imitari, quam in India Orientali, vel in illis locis, qui Ambrae natales sunt; nihilo tamen secius experimentum istud, quamvis in minori portione, ad proprium meum lapidem lydium examinavi, & melioris certitudinis gratia ipse sum imitatus, singulaque omnino eodem prorsus modo inveni, hoc tantum discrimine in destillatione mea intercedente, ut plane nullum substantiale residuum, sed ex una Ambrae gryseae drachma, admodum parum pulveris, qui vix ac ne vix quidem pro grano uno aestimari poterat, impetraverim, quod ve* Ephemer. Nat. Curios. Dec. 11. Ann. 1. pag. 405. ro (424) ro rei ipsi vel experimento Dn Grimmii nihil prorsus derogat, sed discrimen exinde forte ortum fuit, quod ille in sua destillatione paulo citius desierit, vel ultimo non satis fortem ignem adhibuerit, quo in casu utique ejusmodi residuum remanet, quae immutata circumstantia etiam in succino ratione residui magnas variationes monstrat, & ego e contra meam Ambrae gryseae destillationem tamdiu ac eo usque igne prosecutus sim, quantum fieri potuit, ut de industria perspicerem, an quicquam materialiter fixum vel salinum, vel saltem terrestre residuum manere vellet? unde demum nihil substantialis, sed vix parum visibilis pulveris remansit, adeoque expertus fui, quod tota Ambra grysea continuatione & violentia ignis destillari, ac in altum propelli possit. Caeterum itidem Aquam, Oleum & sal obtinui. Ex Drachma unica Ambrae recepi ~ii~ olei, 5 gran.Aquae, 2 gran. Salis, & circiter 1 gran. pulveris, reliqua 2 gran. quae deficiunt, partim allinendo ad later a, partim exhalando & evaporando perierunt: Oleum & sal, tanquam duae primariae partes, ejusdem indolis fuerunt, quam oleum ac sal volatile succini, adeoque nullatenus urinoso-volatilia. Ex qua ingredientium vel partium constitutivarum proportione hoc demum in considerationem duci potest, quod tamen adeo pauca salina & terrestris substantia nihilominus talem longe majorem partium oleosarum portionem condensare, vel in statum firmum tenacem, planeque siccum reducere possit; item, quod haec quoque circumstantia, majori ex parte, itidem cum succino conveniat, per consequens affinitatem ejus & hac in parte confirmet. Unum illud adhuc dixerim, (425) dixerim, non in omnibus Ambrae speciebus substantiale quid salinum separari posse, quum pauxillum illud oleo copioso facile se involvat. Cum igitur preciosa haec materia, Ambra grysea, praecipuas suas vires exserat odore, & quidem fragranti, hinc quoque jam multo a tempore, ad hunc usque diem ea maxima ex parte tantum ad ejusmodi res, quae suavi odore praeditae esse desiderantur, scilicet ad Balsama, Pulveres sternutatorios, dentifricios, Electuaria pro dentibus, Pulveres ad crines (vulgo Poudre) globulos saponaceos, & vestimenta vario odore imbuta, adeoque ad res delicatas magis quam utiles adhibita fuit. Cum etiam, prioribus temporibus, Ambrae variae qualitates medicamentosae, virtutes analepticae, aphrodisiacae, cephalicae, apoplecticae, bezoardicae, nervinae, aliaeque plures attributae fuerint, hinc & in officinis pharmaceuticis (quanquam olim copiosius quam hodie) ad diversa praeparata & composita, magis tamen ad Galenica quam chymica, & communiter in forma pulveris usurpata fuit. Sed ista omnia & singula praeteream, ac unicum tantum idque hactenus maxime usuale praeparatum ex Ambra, nimirum Essentiam Ambrae gryseae, & quidem Essentiam simplicem adducam, in qua nihil ulterius, quam sola Ambra cum menstruo accedit, idque ex hac ratione, quia etiam hac in parte, ratione solutionis Ambrae unum ac alterum in laboribus meis observaverim, quod in aliis editis Scriptis hucusque non reperi. Hactenus pro certa & explorata re habitum ac creditum fuit, spiritum vini rectificatum per se Ambram gryseam non solvere; ex hoc ipso quidem Autores argumentum suum desumserunt, vel hanc L l l conclu(426) conclusionem ex eo formarunt, quod Ambra grysea nec vegetabile, nec animale, neque resina, neque corpus oleosum pinguedinosum seu resinosum, sed bituminosum minerale sit, quia spiritus vini rectificatus perparum eam aggrediatur, multo minus solvat, verum eodem modo se habeat, ac circa Asphaltum, succinum, & alia bituminosa mixta, ex quibus equidem paucum aliquid extrahat, sed nunquam perfectam solutionem formet; quin ipse eruditissimus Professor Hallensis Dn Dr Hoffmann, eximium illustris hujus Societatis membrum, quodam in loco *, `` Omnia~ corpora resinosa, in`` quit, levi labore in Spiritu vini rectificatissimo `` phlogisto solvuntur & extrahuntur, sed N. B. Id `` ipsum non fiat cum Ambra, quae difficillimae est `` solutionis in ejusmodi Spiritu. Et quia obser`` vamus, corpora inflammabilia, quae ex terra nas`` cuntur, ut Succinum, Bitumen judaicum, car`` bo fossilis, etiam difficilioris esse Solutionis neque `` tam lubenter conjugium inire cum liquore valde `` Spirituoso, hinc subscribimus eorum sententiae, `` qui statuunt, Ambram ad Bituminis genus esse `` referendam, cujus natales sunt in terra, &c. Et `` porro ait: Cum igitur tam difficilis solutionis `` sit Ambra, hinc certe nullam adhuc genuinam `` Ambrae solutionem in officinis conspicimus. Nam `` eam plerumque parare solent cum Moscho, cum `` oleis essentialibus Cinamomi, & aliis, vel etiam `` Zibetho, & ita possidemus quidem suavissimi o`` doris Essentiam, quae quoque non caret sua vir`` tute & usu, at parum participat de Ambra, quae `` potius intacta remanet. '' Qantum huc usque ra* Ej. Observat. Physic. chym. Select. Lib. 1. Observ. XVIII. pag. 67, &c. tione (427) tione solutionis Ambrae cum Spiritu inflammabili seu ardente in mundo cognitum est, tantum de jure ea profert Dn Dr Hoffmannus, nec quisquam alius ulla ratione cum fundamento hanc sententiam refutavit, praecipue cum in genere ejusmodi solutio, inprimis in Spiritu vini rectificatissimo per se non modo difficillima, sed & plenaria solutio fere impossibilis habita fuerit; cum vero ex mea experientia plane contrarium, nempe non tantum possibilitatem, sed etiam facilitatem hujus, alias nunquam creditae solutionis ipse viderim, hinc spero, detectionem hanc jam communicatam, nec ante memorato Dn Dr Hoffmanno, Fautori meo aestimatissimo, nec cuiquam alii fastidiosam, Societati Regiae potius gratam futuram esse, utpote quae ne minimum ejus, quod majorem rei alicujus illustrationem atque evolutionem nobis dare potest, rejicere nec contemnere solet, quin potius, quae fortassis laetitiae illius, quam sentio in detectione harum vel illarum, licet saepe sic aestimatarum minutiarum, aliquatenus participem sese reddet, perpendens, quod fructus iste ex exiguo ipsius vestrae arboris ramulo oriatur. Totum proinde negotium solutionis Ambrae in Spiritu vini rectificatissimo plane non consistit in singulari artificio, multo minus arcanum quippiam redolet, prout id forte quidam, in praeparatione bonae Essentiae Ambrae sibi effinxerunt, sed requirit tantum parvam quandam, ut conjicio, hactenus non animadversam encheiresin. Recipe modo bonum summe rectificatum Spiritum vini tartarisatum (quamvis in casu necessitatis & simplex non tartarisatus Spiritus vini rectificatissimus idem efficiat) eique injice partem duodecimam purae genuinae & in frustula L l l 2 confractae (428) confractae Ambrae, repone ea non in lenem, sed in ejusmodi digestionem, quae pedetentim ita incalescit, ut Spiritus vel menstruum incipiat ebullire, quippe quod unica encheiresis est, tum plenaria solutio insequetur, siquidem ego semper ~ii Ambrae in ~i. Spiritus dissolvi, & tantummodo impurum istud, quod Ambra non fuit, sed in alieno-terreis, vel aliis ad mixtionem Ambrae non pertinentibus sordibus, pondere interdum 2 vel etiam tantum 1 gran. librantibus, consistit, tanquam residuum vel non solutum in fundo vitri reperi. Qui extemporaneam hujus rei certitudinem capere vult, is in vitro non penitus adimpleto, & ex metu diffractionis non firmiter nimis, sed leviter obturato, super prunas, vel plane super candelam flammantem experimentum instituat, tum simulac Spiritus vini ebullire incipiet, a veritate convincetur. Quod si vero pro menstruo recipiatur Spiritus inflammabilis oleosus, sive ille super unum aut alterum vegetabile oleo praeditum abstractus, sive ejusmodi Spiritus vini rectificatissimus cum oleo quodam essentiali instillando imbutus sit, tum solutio pro gradu temporis tanto ocyus succedit, & de reliquo neque Spiritus rosarum, neque alius Spiritus abstractitius, N. B. Nisi oleo dives, vel particulis oleosis praeditus sit, hic, ratione energiae solventis, prae Spiritu vini rectificatissimo simplici ullam praerogativam possidet. Jam circa haec sequentes adhuc circumstantiae notandae sunt: 1. Quod si Spiritus vini rectificatissimus simplex absque alcali, vel etiam Spiritus vini tartarisatus super sal Tartari modo abstractus assumatur, tum equidem in antedicta proportione itidem plenaria solutio (429) solutio procedit, sed ista solutio, vel sic vocata Essentia Ambrae, plerumque non est satis obscure vel rubicunde tincta. 2. Id quod residuum est, aspectu non parvum exhibet volumen, ita ut plurima, vel satis multa pars Ambrae quasi insoluta appareat, cum tamen revera, si solutio filtratur, & in filtro remanens siccatur ac ponderatur, illud certe perquam paucum, pure pulverulentum, vel tenere terrestre aliquid sit, si genuina modo Ambra adhibita fuerit. 3. Si Spiritus non sufficienter dephlegmatus, vel non sufficiens calor adhibeatur, tum aut nulla solutio, aut nuda tantum ac simplex extractio insequitur. 4. Sin vero ejusmodi Spiritus vini tartarisatus, qui cum sale Tartari tantum in infusione absque insequenti abstractione stetit, ad solutionem in usum vocetur, tum solutio citius & melius tingetur. Ex quatuor hisce circumstantiis sequentia proinde consectaria & explicationes fluunt. (a) Cum plerumque in Essentia Ambrae color simul quaesitus fuit, forte non pauci cum Spiritu vini solutionem habuerunt, quae vero, quia parum tincta apparuit, pro tali non habita nec cognita est. (b) Idque tanto minus, cum residuum tam apparenter copiosum conspexerunt, quod & me ipsum in principio offendit, ut semper judicarem, parum vel nihil solutum esse, donec tandem illud siccarem & ponderarem, indeque perspicerem, quod hoc non tantum perquam paucum, sed adhaec quoque pure pulverulentum alienum quid sit, ad solutionem vel Essentiam Ambrae nequicquam pertinens. (c.) (430) (c.) Vel si alicui haec solutio nondum ex sententia successit, tum (1. vel insufficienter rectificatus Spiritus vini, vel (2. si & hic assumtus sit, debitus fervor non adhibitus fuit, & forte plerique cogitarunt, Ambram esse materiam fragrantem, quae, si nimis fortiter digeratur, vel infusum valido aestui exponatur, quoad partem optimam atque subtilissimam exhalaret, unde calorem lenem adhibendum esse, quanquam etiam revera non ad omnes species Ambrae vehemens ejusmodi fervor requiratur, & solutio nihilominus succedat. (d.) Denique & haec conclusio exinde sequitur, si quis rubicunde tinctam Essentiam acceperit vel habuerit, ac, praeter menstruum, nihil aliud quam Ambram gryseam adhibuerit, quod menstruum istud semper Spiritus vini per insusionem tartarisatus fuerit, unde Tinctura originaliter non ex Ambra, sed ex sale alcalino fixo procedit, quae tum a partibus oleosis Ambrae tantummodo exaltatur. Certitudo hujus circumstantiae elucet, si Spiritus vini rectificatissimus oleosus tantum cum sale Tartari per se digeratur, inde enim rubicunda Tinctura prodit, quam Tincturam Tartari appellant. Si Spiritus hic vini non est oleosus, tum nec Tinctura Tartari adeo pulchra fiet, sed vix flavo colore tingetur, vel plane nullo: cui vero si unam vel duas guttulas olei essentialis, e. gr. olei Anisi, instilles, Tincturamque observes, tum id, quod dixi, in momento, nempe augmentationem & saturatiorem Tincturae colorem evidenter videbis. Conclusio hujus rei proinde haec est: (~) Quod si Ambra grysea cum puro Spiritu vini rectificatissimo, vel etiam cum Spiritu vini per abstractionem tar(431) tartarisato tractatur, tum plena quidem obtingit solutio, sed absque singulari Tinctura: (~) Si vero eadem Ambra cum Spiritu vini per infusionem tartarisato, eadem methodo, tractatur, tum non modo ipsa conting it solutio, verum etiam tincta solutio, quae Tinctura autem imprimis, a sale Tartari in substantia hic magis existente dependet, proindeque potius ut Tinctura Tartari ratione coloris consideranda est, (~) Si autem paulo fortior, quam Tinctura Tartari tincta apparet, tum partes oleosae Ambrae pari ratione ad augmentationem coloris hujus Tincturae contribuerunt, ac si alii Tincturae Tartari, ad quam nulla Ambra adhibita fuit, unam vel aliquot guttas alius olei instillasses: (~) Si proinde Spiritus rosarum alcalisatus, vel fermentatione, vel etiam repetita super rosas abstractione factus, pro menstruo ad praeparationem Essentiae Ambrae adhibitus, & cum eo egregia Ambrae Essentia parata fuerit, nemo exinde concludere debet, ac si Spiritus rosarum solus singulare plane & appropriatum Ambrae gryseae menstruum sit: Nihil enim aliud, aut nihil magis hic fit, quam quod a me jam dictum est, nempe in Spiritu rosarum alcalisato 1.) aliquid salis alcali, 2.) nec non quaedam partes oleosae adsunt, exinde oritur Tinctura eadem ratione, ac si Tincturam Tartari ex sale Tartari cum Spiritu vini oleoso absque Ambra & absque rosis praeparo, solutioque Ambrae semper procedit tanquam solutio cum alio Spiritu vini tartarisato, vel etiam simplici rectificatissimo absque sale Tartari. Quod vero ejusmodi Essentia sive solutio Ambrae, quae cum bono Spiritu rosarum decenti methodo parata fuit, longe fortiorem & gratiorem odorem spargat, (432) spargat, quam alia cumsimplici Spiritu vini elaborata, hocplane naturale est: 1. enim Spiritus rosarum per se non modo fortem, sed & sragrantem odorem, simplex e contra Spiritus vini fere nullum habet: 2. Notum est, Ambram gryseam illius naturae ac indolis esse, ut per se non adeo singularem odorem spargat, simulac vero ei aliud quicquam, per se fragranti & forti odore praeditum admiscetur, tum statim odor atque fragrantia Ambrae quasi e somno evigilatur, excitatur, & revera exaltatur: hoc ergo quoque sub solutione cum Spiritu rosarum eodem modo contingit, proinde penitus naturale quicquam est, quod haec mixtura seu solutio eminenter fragrantius odoret, quam ea, quae nudo Spiritu vini parata fuit. Non incongrue igitur officinalis Essentia Ambrae cum Spiritu rosarum alcalisato propter auctiorem odorem parari potest; cum vero non pauci quoque homines occurrant, qui odorem & saporem rosarum ferre nequeunt, hinc nec ii male facient, qui praeter hanc Essentiam rosatam adhuc quoque Essentiam Ambrae puram, nempe tantum cum Spiritu vini rectificatissimo & alcalisato paratam, in officinis pharmaceuticis in promptu habent. Quo vero Tinctura haec satis efficax sit, & solutio tanto citius absolvatur, nec color tinctus emaneat, hinc menstruum seu Spiritum vini dupliciter abcalisare juvabit, praeparetur scilicet primum juste bonus Spiritus vini tartarisatus per abstractionem, vel destilletur genuinus Spiritus vini rectificatissimus aliquoties super sal alcali fixum, & hic ita semel alcalisatis adhuc super purum ac calcinatum Sal alcali fixum infundatur, aliquantum digeratur, tandem decantetur, & ut menstruum pro Essentia (433) Essentia sive Solutione Ambrae adhibeatur, tum hic, ratione virtutis solutivae, eodem modo, ac optimus & pretiosissimus Spiritus rosarum se geret, imo si Spiritus rosarum non fuit tartarisatus, vel alcalisatus, ei praerogativam adhuc dubiam reddet. Incidit hic mihi in mentem, quod celebris olim Dr Ettmuller alicubi scribat *: Ambram cum rosis in fermentationem deduci, indeque Spiritum rosarum Ambratum confici posse, qui margaritis praeponendus sit, tanquam summum analepticum & confortativum; verum cum aqua, ut ordinarium corporum fermentandorum menstruum, Ambram ne minimum quidem attingat, & cum rosis ex parte Ambrae impossibiliter vera confermentatio obtingere possit, hinc adducor, ut credam, esse vel sphalma typographicum, vel auditum decepisse ~ Ettmullerum, dum forte quidam ipsi aliquando dixit: cum bene fermentato & rectificato Spiritu rosarum & Ambra, Spiritum ambratum gratumque confici posse. Quod suaviter fragrans Spiritus rosarum, etiam sine Ambra, margaritis praeponi mereatur, hoc equidem in dubium non vocabo, attamen tantum ratione fragrantiae; nam ratione virtutis analepticae margaritas adhuc lapidibus cancrorum, imo etiam tantum depuratis vulgaribus ostrearum testis postpono; sed haec in transitu. Denique restat adhuc, ut probem ac demonstrem ea quae dixi: Spiritum nempe inflammabilem oleosum, solutionem Ambrae promovere & accelerare, quod facile quivis oculis cernere potest: Accipiatur Spiri* Mich. Ettmulleri Opera Pharmac. chvm. in Schrodero dilucid. p. 79 M m m tus (434) tus inflammabilis rectificatissimus, eique frustula Ambrae injiciantur, si igitur illa dilabi nolle videas, tum instilla aliquot tantum guttulas hujus vel istius puri, cum oleo expresso non adulterati, olei destillati essentialis, tunc, quod dixi, manifeste vel brevi ad oculum patebit; Ratio, quare hoc fiat, non a longinquo peti opus habet, sed haec est, quia ejusmodiolea ipsammet Ambram solvunt, siquidem non modo cum variis aromaticis fragrantibus oleis essentialibus, ut cum oleo Lavendulae, Menthae, & similibus aliis, sed etiam cum Italico oleo Citri (oglio di cedro,) porro cum resinoso oleo Terebinthinae, nec non cum oleo bituminoso, ad ejus familiam pertinente, puto rectificato oleo succini experimenta feci, & ubique cum his oleis solutionem perfeci; e contra cum oleo expresso, ut oleo Amygdalarum, ne minima quidem solutio neque extractio insequi voluit. Ex quo tanto evidentius videre licet, quod Essentia Ambrae Schroderi ~, qui Ambram primum cum oleo amygdalarum digerere, exprimere, & super hoc expressum postea Spiritum vini rectificatissimum abstrahere docet, absurda & pro dispositione ad solutionem magis aperte impediens quam promovens sit. Sic quoque pro intentione solvendi Ambram cum Spiritibus dulcificatis tam alcalicis quam acidis tentamina institui, proindeque Ambram gryseam a.) cum Spiritu vitrioli dulci, b.) cum Spiritu nitri dulci, & c.) Spiritu salis dulci, nec non cum Spiritibus alcalicis dulcificatis, ut d.) cum Spiritu urinae dulci, seu ita dicto Spiritu salis ammoniaci vinoso cum calce viva, ~ Pharmacop. Medico-chymica, Lib. III. cap. 29. pag. 502. Edit. Witzel, 1677. item (435) item e.) cum sale Tartari parato, infudi & digessi; verum hi vix paucum quippiam extraxerunt, nec Ambram penitus aggredi aut eam solvere voluerunt. Circa unicam cum Spiritu vitrioli dulcificato factam infusionem singulare quicquam videre licuit, dum hic Spiritus cum pauco isto, quod extraxerat, aliquot granula salina formavit, quae ad latus vitri, in quo infusio peracta erat, sese apposuerunt. Ultimo adhuc quoque pauca quaedam adjicere liceat alba illa, tanquam sebum apparente materia viscosa, quae communiter ex solutione seu Essentia Ambrae sese praecipitare vel separare solet, quam Dn Lemery ceram esse existimat, eamque pro argumento adhibere, vel conterraneis nasum cereum attexere, ac cum ea probare vult, quod ex hac circumstantia oculariter demonstrari possit, Ambram gryseam nihil aliud quam ceram esse, vel ab apibus provenire, in qua opinione tamen hic alias peritus vir penitus a vero aberravit. Circa hanc se praecipitantem materiam sequentia ergo observavi: (1.) Quod ea non semper, nec semper tam cito se &. (2.) Quid ipsa revera sit. 1. Quod si haec alba materia sese separat, tum communiter tres circumstantias circa eam observavi, quae ad praecipitationem, nisi omnes tres conjunctim, saltem unica earum absolute requiruntur, (a) Sive enim Essentia vel Solutio in ejusmodi vitro stetit, quod non plane impletum, sed cujus tertia vel dimidia pars vacua fuit, (b) Sive orificium vitri neM m m 2 gligentius (436) gligentius obturatum fuit, unde Spiritus subtilissimus sensim sensimque exhalavit, ideoque pro exhalationis hujus proportione aliquid de soluta Ambra rursus excidit, (c) vel etiam solutio adhuc super aliqualem partem insolutae Ambrae stetit. Nam si solutio mox de remanentia sua decantetur, vitrum cum ea penitus impleatur, idque sollicite & firmissime obturetur, atque ab exhalatione praecaveatur, tum non tam cito quicquam praecipitatum fuit, nec ejusmodi albicans materia apparere voluit, adeoque evaporatio tenuissimi Spiritus est vera causa principalis, ita ut Spiritus hic istud, quod antea solutum tenuit, in fuga sua rursus demittat. 2. Ipsa autem haec albicans materia, quam Dn Lemery pro cera habet, nihil aliud est, quam depurata quasi, vel reducta perfecta Ambra, quod exinde probo, quia Spiritus vini rectificatissimus, vel aliud menstruum ad hanc solutionem Ambrae jam adhibitum, si nempe albicantem hanc substantiam denuo eadem methodo, ut antea Ambram, rursus tracto, eam quoque iterum plane solvit & imbibit. Fiat e contrario proba cum cera & Spiritu vini rectificatissimo, an hic Spiritus ceram quoque tam facile soluturus, imbibiturus, vel eodem modo ei se commixturus sit? ut alias circumstantias jam praeteream. Possem quoque adhuc unum & alterum de Essentiis Ambrae compositis, aliisque praeparatis Ambratis adducere; verum cum haec disquisitio jam magis increverit, ac in principio cogitassem, adhaec quoque ejusmodi materiae proprie ad propositum mihi scopum non pertineant, hinc colophonem hisce imponam, & de reliquo semper gaudium exinde mihi (437) mihi parabitur, si quis mihi meliores, magis sufficientes, magisque demonstrabiles relationes de Ambra grysea, ejus origine, natura & mixtione impertietur. Caspar Neumannus, M. D. Berolini d. xv. Profess. Chymiae, SocietaOctobr. 1729. tum Scientiar. Reg. Magn. Britt. & Pruss. ut & Acad. Nat. Curios. Soc. 