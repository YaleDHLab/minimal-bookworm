(995) II. J A C O B I K E I L L, M. D. De Viribus Cordis Epistola. Viro Celeberrimo R I C H A R D O M E A D, M. D. S. P. D. Jacobus Keill. EPistolam D. Jurin, Tibi, Vir Clarissime, inscriptam, in Actis Philosophicis nuper publicatam legi; in qua, ea quae a me traduntur de viribus Cordis, infirmare conatur vir Doctissimus. Cum aestimatio virium, quibus Cor Sanguinem expellit, a Borellio facta, fere omnibus valde incredibilis videbatur, non me temerarium, non Borelli nomini injuriosum non orbi literato ingratum facturum existimavi, si ad verum propius accedere tentarem. In quo Tentamine, non accuratam virium Cordis definitionem mihi propositum erat dare, sed potius methodum, qua hae vires forte inveniri possent, indicare; & Geometriae peritiores ad Problematis valde desiderati investigationem incitare. Quo animo tentamen illud primum suscepi, eodem ea, quae in eo reprehendit vir Doctissimus, nunc defendam Ne9 P quaquam (996) quaquam enim mihi honorem quaero (utcunque parva mea existimatio sit, est certe debito major) sed Genti Medicae lucem undecunque illatam gaudeo. Idcirco non ut Decreta mea suitineam, sed ut vir huic negotio plusquam par, suas demonstrationes secum reputare, & Reipublicae Literariae correctiores denuo reddere dignetur, hanc Tibi scripsi literam. Quem enim Adversarius Patronum sibi ambivit, ego Te judicem Controversiae intelligentem & aequissimum mehercule exopto. Praecipuum quod Borellio,-D. Moreland, mihi objicit vitium est, quod in Potentia Cordis aestimanda, quam rationem ad pondus iners, vel corporis gravitatem obtineat, determinare suscepimus. `` Sed Cor, inquit, `` cum & ipsum inter contrahendum movetur, & corpora `` opposita, Sanguinem nempe & arteriarum tunicas `` in motum impellit, patet ejus Potentiam non alia `` ratione sciri posse quanta sit, quam ut motus hujus `` quanitatem cognitam teneamus. Motus autem qui`` libet cum pondere quiescente comparari non magis `` potest, quam linea cum rectangulo.'' At a nemine certe nostrum, quod scio, est Motus Cordis cum pondere quiescente comparatus. Potentiam autem Cordis, seu vim Cordis motricem & Sanguinem impellentem cum pondere conferte, quid prohibet non video. Quamquam enim inter Pondus & Motum corporis solidi nulla sit reiatio, vis tamen motrix, si in fluidum agit, ad vim gravitatis quandam certe rationem habet. Et revera vis corporis motrix, certam in fluido motus quantitatem in dato tempore efficiens, aequalis est ponderi, quod vi gravitatis cadendo, in eodem tempore, eandem motus quantitatem sibi acquirit. Hinc vis, qua ex orificio aliquo aqua ~ certo ponderi aequalis esse ~: quia pondus ~. & vis aquam exprimens aequales motus in temporibus aequalibus generant. (997) nerant. Hic genuinus Corollarii Newtoniani sensus mihi videtur esse, nec ab hoc sensu discrepant, quae de Cordis viribus explicui Verba Newtoni sunt, Vis, qua totus aquae exilientis motus generari potest, aequalis est ponderi &c. quae non satis attendisse videtur Jurinius, cum dicit Pondus autem <inferred>illud</inferred> quo motus aquae ex vase effluentis generari potest, &c. Sed si hac re a nobis peccatum est, cum summis certe hujus saeculi Geometris Hugenio & Newtono peccavimus, quorum uterque vim fluidorum per vim gravitatis exponit. Nec in Corol. praedicto id solummodo facit Newtonus, sed in aliis etiam locis ostendit Methodum, qua ratio resistentiae Medii, id est, actionis fluidi in corpus solidum, ad vim Gravitatis vel centripetam inveniri potest, ut videri licet in Prop. 4ta & 5ta Libri secundi, eorumque Corollariis. Alia profecto est actio fluidorum in solidum, & alia solidorum in se invicem. Fluidum data velocitate motum, datum pondus sustinere potest, cum fluidi partes sibi mutuo continuo succedentes in pondus impingunt, adeoque vis fluidi est revera ponderi aequalis; sed cum Solidorum non par est ratio, eorum Vis cum Gravitate comparari nequit. Me insuper reprehendit Vir ingeniosissimus, quod velocitatem Sanginis e corde detrusi, per totam systolem aequalem posui, quam ille valde inaequalem esse demonstravit. Verum a me nusquam Sanguini aequalis data est velocitas, sed pro summa omnium velocitatum mediam posui, Sed utrum aequalis vel inaequalis est Sanguinis e Corde ejecti celeritas, nondum satis mihi constat; certe quae pro aequali velocitate stat ratio, ea mihi in praesens firmior videtur. Sic emaculatis vitiis quae in prima nostra methodo reprehendit vir Cl: quid in altera quae subjuncta est, illi displicet, videamus. Et est certe assumptio<inferred>n</inferred> illa quae a Borellio, aliisque viris doctis faepius usurpata est, 9 P 2 nempe, (998) nempe, quod similium musculorum vires sunt in ratione ponderum. Aliam virium rationem in Theoremate 5to stabilire conatur Jurinius: sed cum ex communi omnium suorum Theorematum Principio oritur demonstratio, communi etiam eorum fato involvetur: Si enim principium illud sallax est, (ut mihi videtur) nec ad casus ad quos adhibetur, congruit; corruunt certe omnia, quae hac basi innituntur. Supponit Vir Clar: Vasorum tunicas in Sanguinem intus contentum impetu irruere, & motus sui partem Sanguini ictu communicare: & hic in motu Cordis, vult Ventriculum tanquam solidum Corpus, data velocitate motum, in Sanguinem impingere, & ictu motus sui partem illi impertire: quae suppositio nec Sanguinis nec Cordis, nec Aeris e Pulmone expressi motui competit, nec ulla minimorum ictuum reiteratione, horum motibus ita accommodari potest, quin quae inde deducentur conclusiones pro incertis & omnino falsis haberi debeant. Cum inter Sanguinem & Cordis intimum nullum intercedit spatium, sed est alter alteri contiguus, non ictu hoc in illum, sed pressu agit: nec ullam in initio suae contractionis celeritatem ventriculi habent~ sed se contrahendo velocitatem tempore acquirunt, tanquam gravia cadendo, vel ut fluida rarescendo, ex quo forte omnis vis Cordis oritur. Adeoque non aequabilis est motus contractionis, ut vult <inferred>Var</inferred> Doctissimus, sed est motus instar cadentis acceleratus. Idem igitur est discrimen inter ictum quo Cor Sanguinem ferire vult Jurinius, & pressuram qua Cor revera in anguinem agit, quod est inter actionem corporis solidi moti, & vim gravitatis: sed ipso fatente,haee comparari nequeunt, adeoque pressura seu actio cordis in Sanguinem per ictum nec a Viro laudato exposita est, nec unquam exponi potest. Hanc sententiam confirmat ipsa Cordis potentia a Viro Cl. inventa. Si enim pondus data velocitate motum, cordis (999) cordis potentiae aequale esset, tunc Sanguis omni vi Cordis in pondus illud directe impulsus motum ponderis temporis momento destrueret: sed quocunque magno impetu ponderi occurrat Sanguis, nunquam illi omnem motum in instanti eripiet, adeoque est hoc pondere potentia Cordis minor, nec recte per motum ponderis vires Cordis exponuntur. Fluidorum vires in corpora solida, ubique eodem prorsus modo quo solidorum vires in se invicem, Jurinius aestimat & perpendit, cum tamen maxima intersit differentia; & ab hoc capite fluit quicquid est in illius Propositionibus erroris. Ubi enim corpus solidum, cujus partes firmiter inter se cohaerent, in aliud impingit, unaquaeque corporis particula simul & semel suam alteri vim impertit: at res aliter se habet in fluidis, in queis nulla est partium cohaerentia, nulla fluidi pars, nisi in ipso tactu, in corpus sibi oppositum agit: idcir~ co cum columna aquae adversus corpus solidum sursum vertitur, partes columnae a corpore remotiores nullam illi vim imprimunt. Corpus etiam solidum unicum solummodo ictum alteri communicat; at columna fluidi in corpus sibi oppositum continue agit, & minima columnae pars minimo temporis momento, ictum infinite parvum ~ imprimit, eodem prorsus modo quo gravia cadendo agunt, quibus igitur fluidorum motus recte comparatur. Porro omnis motus corporis solidi in alterum directe impingentis in temporis momento destrui potest: sed motus solidi vim fluido imprimentis~ non nisi gradatim imminuitur, & in dato tempore evanescit, pari ratione, qua Gravitas in corpus sursum missum vim suam exerit. Ex quibus satis abunde constat, inter vim fluidi in motum acti, & vim gravitatis magnam esse affinitatem & unam per alteram recte exponi posse; vim autem corporis solidi ad vim gravitatis referri non posse. Cumque hanc differentiam (1000) rentiam non satis attendisse videtur Doctissimus Jurinius, a vero multum aberrasle mihi videtur. Si igitur seposita sua, de Vasorum ictu~ hypothesi, & vi pressurae, qua Natura utitur, pro Principio adhibita, alia Theoremata de Cordis & banguinis motu & viribus, elegante sua demonstrationis methodo, construere dignabitur, sese dignum, mihi certe gratum, nec eruditis inutile praestiterit. Tu, qui Rei Medicae principatum tenes, Vir Amplissime, dissentientium disputationes tua prudentia ita moderari digneris, ne Indoctis ludibrio, sed ut Doctis emolumento esse possint. Dabam Northamptoniae 23. die Junii 1719. III. 