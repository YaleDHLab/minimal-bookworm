(1) I. Experimenta circa gradum caloris liquorum nonnullorum ebullientium instituta. A Daniele Gabr. Fahrenheit, R. S. S. C U M elapsis abhinc circiter decem annis in Historia Scientiarum Societatis Regiae Parisiensis legissem, quod celeberrimus Amontonius, ope alicujus thermometri ab eo inventi, detexisset, aquam fixo caloris gradu ebullire; statim magno accendebar desiderio, thermometrum ejusmodi mihimet ipsi praeparare, ut pulchrum hocce naturae phaenomenon mihi oculis perlustrare liceret, & de veritate experimenti convictus essem. Quapropter thermometri structuram quidem tentabam, sed ob habitudinis sufficientis in elaboratione illius defectum, vana erant conamina, licet saepius iterata; & quoniam etiam alia negotia prohibebant thermometri elaborationi magis insistere, opportuniori repetitionem illius dedicabam tempori. Cum defectu virium atque temporis ardor non languescebat, aeque avidus enim experimenti exitum videndi manebam. In mentem autem mihi veniebant ea, quae solertissimus ille rerum naturalium scrutator de rectificatione barometrorum scripserat; observaverat enim altitudinem columnae mercurialis in barometro a vario temperamento mercurii aliquantulum (satis sensibiliter tamen) turbari. Ex his rebar, quod thermometron fortasse e mercurio construi posset, cujus structura non adeo difficilis foret, & cujus tamen ope experimentum maxime a me desideratum explorare liceret. V O L. XXXIII. B Praepa(2) Praeparato ejusmodi thermometro (licet in multis adhuc imperfecto) voto tamen meo eventus respondebat; magna enim animi voluptate rei veritatem contemplabar. Tres jam erant anni elapsi, in quibus opticis aliisque incubuissem laboribus, cum cupidus fierem experimentis explorare, an etiam alii liquores fixo ebullituri essent gradu caloris. Exitus experimentorum sequenti continetur tabula, cujus prima columna exhibet liquores adhibitos; secunda illorum gravitatem specificam; tertia gradum caloris, ad quem unusquisque liquor ebulliendo pertigit. Gravitas specifica Gradus Liquorum ad 48 ebullitione Liquores. Gr. calidorum. acquisiti. Spiritus vel Al8260 176 cohol vini. Aqua Pluvia. 10000 212 Spiritus Nitri. 12935 242 Lixivium cine15634 240 ris clavellati Ol. Vitrioli 18775 546 Gravitatem specificam cujuscunque liquoris addendam necesse judicavi, ut si aliorum experimenta jam instituta, vel adhuc instituenda, a memoratis differrent, colligi possit, an e variatione gravitatis specificae, vel ex aliis differentia petenda sit causis. Experimenta praeterea non eodem tempore sunt facta, & inde etiam liquores vario temperamenti vel caloris gradu erant affecti, sed quoniam illorum gravitas diversimode & inaequaliter turbatur, calculo illorum gravitatem ad 48 gradum (qui in thermometris meis medium tenet locum inter terminum intensissimi frigoris arte commixtione aquae, glaciei, salisque Armoniaci, vel etiam maritimi, confecti, & inter (3) inter terminum caloris, qui in sanguine hominis sani reperitur) revocavi. Olea Volatilia aliquo gradu quidem incipiunt ebullire, sed eorum calor ebulliendo semper augetur. Cujus rei causa fortasse erit, quod nempe volatiliores particulae avolent, dum resinosae majori attractione praeditae restant. Olea fixa autem tanto calore afficiuntur, ut Mercurius in thermometro simul cum illis ebullire incipiat, & inde eorum calor memorato modo vix certe explorari poterit. Sed alium excogitavi modum, cujus in alia schedula coram Illustri Societate Regia meminisse me honorem habiturum esse spero. Excepto spiritu vini & aqua, fortasse etiam gradus caeterorum liquorum hic commemoratorum variabit, precipue si magna satis quantitate adhibeantur & Iongius ebulliant. B 2 II. Obser